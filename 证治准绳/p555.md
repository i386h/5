<!-- { "loadSidebar": true } -->
　　蛴螬【研】
　　右以鸡子白和涂干再涂【先刺破涂之良】
　　治一切丹毒徧身
　　芸薹子【一两】
　　右以酒一大盏和研去滓煎五七沸无时温服一合孙真人云治丹神騐方捣芸薹叶傅之即差未愈但三日内傅之臣以贞观十七年三月八日内江县每以饮多至夜睡中觉四肢骨肉疼痛目头痛额角上如弹丸大肿不得手近痛至午时至右角至夜诸处皆到其眼合并不得开几至于毙县令周公种种药治不差经七日臣自处此方其効如神故疏之以传于世　又戴行之家传方云如无青者以干者为末水调傅凡丹毒遍身或连腰腹周匝百方不能治惟此辄能治之凡治二十四般丹毒
　　仙人水鉴治火丹
　　荞麦面　黄连【各少许】
　　右二味同研细涂立差切不得入油及盐孙真人曰丹毒一名天火肉中忽有赤如丹涂之状大者如掌甚者遍身有痒有肿无定色或有白丹肉中肿起痒而腹痛微虚肿如发瘾疹状亦有鸡冠丹赤色而起大者如钱小者麻豆粒状如鸡冠色皮澁一名茱萸丹或有火丹或有水丹遍身起遇水湿侵之晃晃然如黄色如有水在皮中喜着服及隂此虽小疾令人至死也
　　治丹毒搨方
　　升麻　漏芦　芒硝【各二两】栀子【二十枚】黄芩【三两】蒴藋【五两】
　　右件以水三升浸良乆煮取二升以故布染汁搨后须服漏芦汤
　　漏芦汤方　非裹实证不可用
　　漏芦　白蔹　黄芩　麻黄　白薇　枳殻　升麻　芍药　甘草　大黄【各三两】
　　右以水壹斗煮三升分三服快下之无药之处只单用大黄下之
　　五香汤　主热毒气卒肿痛结核或似痈疽使人头疼寒热气急者数日不除杀人方
　　青木香　藿香　沉香　丁香　薰陆香【各一两】
　　右以水伍升煮取二升分三服不差更服之
　　刘狷子鬼遗方治丹痈疽始发焮热浸淫长成搨汤方升麻　黄芩【各三两】黄连　大黄【各二两】当归　甘草【炙各一两】芎防【二两】芒硝【三两】麢羊角屑【一两】
　　右防咀以水壹斗叁升煮取伍升绞去滓铛中纳芒硝上火搅令成沸尽滓稍分适冷热贴帛搨肿上数过其热随手消散王练甘林所秘不传此方也
　　朱氏家传治火丹
　　伏龙肝　猪槽下土【多年者】硃砂【少许】
　　右为末鸡子清调鹅毛扫
　　又方
　　踯躅花根　曲蟮土　壁上多丝虫窠　百草霜伏龙肝　猪槽下土
　　右如上法用之
　　郁金散【鬼遗】　治一切丹毒
　　郁金　黄芩　甘草　山栀子　大黄　黄连糯米【已上各一两】
　　右七味生为末冷水和少生蜜调药以鹅毛扫之
　　长沙医郑愈传治大孕丹诸般毒圣涂散
　　凌霄花　万州黄【各一分】苎根【半两切焙】
　　右同杵烂以酒和蜜同调服少许仍涂丹上立効
　　麻黄散【千金】　治恶毒丹及风疹
　　麻黄　升麻　葛根【各一两】射干　鸡舌香　甘草【炙各半两】石膏【半合】
　　右防咀以水叁升煮取一升大人作一服三歳儿分三服日三
　　本事治烟火丹发从背起或两脇及两足赤如火景天草真珠末一两捣和如泥涂之又方治萤火丹从头起慎火草【即景天】捣和苦酒【涂之】丹毒蓝靛傅热即易【子母秘録】肘丹者恶毒之疮五色无常苎根三斤水三斗煮汁毎日涂之
　　治赤丹用黄瓜种中瓤水去子以器贮之用时以水涂患处　又方用腊雪贮器中乆化为水以水涂赤游妙【并初虞世】
　　治诸丹毒肿蚯蚓矢水和傅之【圣惠方外台同】
　　治诸丹瘾疹方酪和盐煮以手摩之手下消
　　治赤游风肿荞麦面苦酒调傅【兵部手集】
　　丹治热赤游丹括蒌末二大两酽醋调涂之
　　治五色丹毒煮栗皮有刺者洗之佳
　　防毒散　治热毒丹肿游走不定
　　石膏　寒水石【并生用各四两】黄檗　甘草【各一两】
　　右为细末以新水调扫之或纸花子小贴尤佳凉水润之
　　十二件单方　治丹毒或得一物瘥
　　水苔　生地黄　生松叶　蒴藋叶　慎火草浮萍　豆豉【氷和】大黄【水和】栀子【水和】黄芩【水和】硝石　豆叶
　　右一十二味但得一味调以贴之即瘥赤小豆末和鸡子涂之无鸡子水和用之
　　疗灶丹从两鼻赤如火烧
　　右用五加叶烧作灰五两取煆铁槽中水和涂之
　　治丹毒瘤
　　蜈蚣【干者一条】白矾【如皂子大】雷丸【一个】百部【二钱】
　　右为细末醋调涂之
　　郭氏金黄散　治热毒丹流游走不定疼痛不止寒水石【二两】鬰金【一两】蓝实　大黄　黄檗　黄连景天【各一两】
　　右为细末用鸡子清调敷水亦可
　　风丹痛者为丹毒痒者为风丹
　　贾宅小娘风痒黄精丸四十粒与
　　白术【七分】枳实【炒】黄芩【四钱】
　　右分八贴下之食前
　　遍身风痒瘾疹凌霄花细末酒下壹钱立止
　　鲍允中年五十歳风丹痒甚腹微疼咽不利面身微肿五六日不退两寸脉滑大实右浮大左浮小以炒芩炒连归芎芍地桔草黍粘紫葳各一钱防风黄茋各半钱服五六帖而安
　　世河间神佑丸【治风丹愈而复发或隔一月发或隔半年发者此丸下之百发百中方见杂病水肿门】
　　丹一人患风丹遍身痒因酒得者
　　浮萍【半两】防风　黄茋　活【三钱】当归【二钱】干葛　麻黄【一钱】生甘草【半钱】
　　世治冷丹风
　　防风　甘草　白僵蚕　蝉退　川芎　白芷茯苓　荆芥　陈皮　厚朴　苍耳子　人参
　　右为末豆淋酒调服二钱
　　丹痒者用茶叶掺些盐与香油以手摩热于丹上揩之立愈　治风丹用川山甲洗去腥于瓦上炒过存性每一两入甘草三钱为末米饮调服　治血风疙瘩疮癍
　　疮浮萍捣取自然汁豆淋酒下四物浸酒下亦得丹用羊蹄菜根于生铁上以好醋磨旋旋刮取涂患处未瘥更入【阙】黄少许磨涂之
　　赤白游风
　　薛赤白游风属脾肺气虚腠理不蜜风热相或寒闭腠理内热怫郁或隂虚火动外邪所乘或肝火风热血热治法若风热用小柴胡汤加防风连翘血热用四物加柴胡山栀丹皮风热相用荆防败毒散内热外寒用加味活散胃气虚弱用补中益气汤加活防风及消风散血虚用加味逍遥散隂虚逍遥散六味丸若肝肾虚热用六味丸则火自息风自定痒自止若用袪风辛热之剂则肝血愈燥风火愈炽元气愈虚腠理不闭风客内淫肾气受伤相火翕合血随火化反为难治矣　一男子秋间发疙此元气虚而外邪所侵也先用九味活汤数剂又用补中益气加防而愈后不慎起居盗汗晡热口干唾痰体倦懒言用补中益气汤加减八味丸而愈　一妇人身如丹毒搔破脓水淋漓热渴头晕日晡益甚用加味逍遥散而愈　一妇人患赤白游风晡热痒甚余用清肝养血之剂不信乃服大麻风药臂痛而筋挛又服化痰顺气之剂四肢痿弱而殁　一妇人患前症数用风药煎汤泡洗以致腹胀而殁　一女子赤游如霞作痒发热加味小柴胡汤加生地黄连翘牡丹皮而愈
　　如氷散　治风邪热毒壅滞肌肉荣卫不宣蕴积成肿血澁肤腠如丹之状风随气行游无定处邪毒攻卫焮赤热痛
　　芒硝【五两另研】寒水石　蛤粉【各三两】白芷【一两】片脑【一钱另研】
　　右为细末研和每用新汲水调稀稠得所以鸡翎涂扫不令药干
　　治赤游肿方
　　川大黄【二两】慎火草【五两】
　　右各捣涂之干即再涂
　　治赤游肿流遍身赤色入腹即死方
　　右用生猪肉傅上数数换之其肉虫鸟俱不食臭恶甚也
　　紫白癜风　【白驳疡风】
　　海龙蛇散　治风虚顽麻遍身紫白癜风瘾痒痛者白花蛇【去骨焙】黑稍蛇【去骨焙】萆薢　天麻　黄茋金毛狗脊　自然铜　骨碎补　枫香【研】草乌头【盐水浸剉】地龙【各一两】乳香　没药【各三钱】　麝香【三钱】
　　右为细末酒糊丸梧子大毎服十五丸酒下食后为末酒调服亦得
　　罗何首乌散　治白癜紫癜诸风筋骨疼痛遍身疥癣手足擘裂睡卧不稳行步艰难兼疗疠疾眼断白仁鼻梁崩塌并宜服之
　　何首乌　蔓荆子　石菖蒲　荆芥穗　甘菊花枸杞子　苦参【去芦】威灵仙【各半两】
　　右为细末毎服三五钱食后温酒调下或茶清或蜜水亦得日进二服
　　当归散　治皮风紫白癜风
　　当归【去芦】赤芍药　苦参【去芦各半两】赤土【一两】
　　右为细末生猪脂二两熬油去粗同蜜一两作一处调药隔一宿毎服一大匙热酒调下空心食后各一服并忌鸡鸭无鳞鱼豆腐等物
　　本事乌头丸　治宿患风癣遍身黒色肌体如木皮肤麤澁四肢麻痹
　　草乌头【一斤】入竹箩内以水浸用瓦片于箩内就水中泷洗如打菱角法宜候泷洗去大皮及尖控起令干用麻油四两盐四两入铫子内炒令深黄色倾出油只留盐并乌头再炒令黑色烟出为度取一枚劈破心内如米一防白恰好如白多再炒趂热取罗为细末酒糊丸如桐子大毎服三十丸空心晩食前温酒下真州资福庵文雅白老有此疾服数年黑防顿除脚力强健视听不衰有一宗人遍身患紫癜风身如墨服逾年体悦泽予服之一年诸风疥疮疡皆瘥但差热虽云去毒要之五七日作乌头粥啜之为佳粥法用豫章集中者佳
　　治紫白癜风涂药
　　白矾　緑矾　生砒霜【各一钱】
　　右研极细如粉用生茄子蒂蘸擦患处先浴后擦
　　二黄膏　治紫白癜风疮癣疥
　　雄黄　雌黄　砒霜【各半钱并另研】白矾　黄丹【并另研】蛇牀子【为末】防茹【各一两】白胶香【另研】轻粉【各一钱】
　　右件用清油四两入巴豆四粒煎黄色去巴豆入诸药又入黄蜡少许熬成膏子先用荆芥汤后用药擦神効
　　四神散　治紫白癜风
　　雄黄　雌黄　硫黄　白矾【各等分】
　　右研为细末每用时先浴令通身汗出次用生姜蘸药擦患处良乆热汤洗当日色淡五日除根
　　又方
　　紫癜白癜两般风附子雄黄最有功姜汁调匀茄蒂蘸擦来两度更无踪
　　世紫白癜风贝母为末以胡桃肉蘸洗浴后擦之神効又方以信石好者为上研极细用真香油调如薄粥
　　过一宿取清油傅之愈
　　又方用金狮草挪碎擦之累効
　　丹又方杜大黄　飞矾
　　右以肥皂为丸擦之
　　紫癜风夫紫癜风者由皮肤生紫防搔之皮起而不痒痛者是也此皆风湿邪气客于腠理与气血相搏致荣卫否澁风冷在于肌肉之间故令色紫也
　　白花蛇散　治紫癜风
　　白花蛇【二两】晚蚕蛾【二钱半】白僵蚕【炒】乌犀角屑　麻黄【去节】何首乌　天南星【姜制】天麻　白附子【炮】桂心萆薢【酒浸】白藓皮　活【去芦】蔓荆子　防风【去芦各半】
　　【两】磁石【一两醋淬为末研】
　　右为细末入研令匀毎服二钱食前温酒调下忌热面猪鱼蒜等物
　　酸石榴丸　治紫癜风其効如神
　　酸石榴【七枚去皮甆盆内盛随炊饭甑上蒸烂绞取汁】活【去芦】防风【去叉】薄荷叶　人参【去芦各二两】茺蔚子　白附子【炮】苦参【去芦】乌喙　犀角屑【各半两】冬消梨【二十枚去皮核捣取汁】
