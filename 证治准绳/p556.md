<!-- { "loadSidebar": true } -->
　　右件为末取前二味汁煎如膏和丸如梧桐子大毎服二十丸温酒送下不拘时候
　　桑枝煎　治紫癜风
　　桑枝【十斤】益母草【三斤】
　　右件用水五斗慢火煮至五升滤去粗入小铛内熬为膏毎夜临卧服半合温酒调下
　　硫黄膏　治紫癜风
　　硫黄　白矾【并细研各一两】磠砂【细研】白附子【各半两】附子雄黄【细研各七钱半】蛇蜕【一条】
　　右为细末入研令匀用清油四两黄蜡二两先煎油三五沸下蜡后入药末煎成膏每取涂所患处日三度用之
　　灰藋膏　治紫癜风
　　灰藋草【不以多少烧作灰用重纸衬水淋取汁熬膏】虾蟇灰　白矾灰硫黄【各半两】雄黄【二钱】硃砂【七钱半水飞】腻粉【研】麝香【各一】
　　【钱研】
　　右外药为细末同研令匀用灰藋膏调涂所患处干即再涂之
　　治紫癜风
　　硫黄【二两细研】
　　右先用麄布擦患处令伤用面油调药末如膏一日三度涂之
　　白癜风夫肺有壅热又风气外伤于肌肉热与风交井邪毒之气滞留于腠理与卫气相搏不能消散令皮肤皴起生白斑防故名白癜风也
　　乌蛇散　治身体顽麻及生白癜风
　　乌蛇【三两酒浸】白僵蚕【炒】独活【去芦】天麻　胡麻子【各二两】天南星【二钱半】白附子【炮】川乌头【炮去皮脐】桂心　防风【去芦】细辛【去苗】枳殻【去穰麸炒】蝉蜕【各半两】
　　右为细末每服二钱温酒调下不拘时
　　防风汤　治白癜风
　　防风【去芦】地骨皮　山栀子　王不留行　荆芥穗恶实　人参【去芦】生干地黄【各一两】甘草【炙七钱半】
　　右防咀毎服五钱水二盏入恶实根少许煎至一盏半去粗温服不拘时候日进二服大有神効
　　苦参散　治肺藏乆积风毒皮肤间生白癜不止苦参【去芦三两】松脂　附子【去皮脐】栀子仁　木兰皮露蜂房【各一两】乌蛇【二两酒浸】
　　右为细末毎服二钱温酒调下不拘时候
　　摩风膏　治白癜风
　　附子　川乌头　防风【各二两】凌霄花　踯躅花露蜂房【各一两】
　　右件细剉用猪脂三斤煎炼看药黄焦去粗候泠收甆合中用摩风癜上以差为度
　　又方
　　硫黄　蜜陀僧　腻粉　乳香【四味并细研】杏仁　白僵蚕【炒】
　　右为细末酥调成膏用浆水洗疮以生布擦破涂之日夜四五次甚妙
　　治白癜风
　　红灰藋草　苍耳根茎【各五斤】茄子根茎【三斤】
　　右件并晒干一处烧灰用水一斗煎汤淋取汁却于铛内熬成膏以甆合盛用好乳香半两研又入铅霜腻粉各二钱半相和入于膏内用炼成黄牛脂二两入于膏内调搅令匀毎取摩涂所患处一日涂三上夜涂一上
　　治白癜风胡桃涂之
　　胡桃【初生青者五枚】硫黄【半两细研】白矾【二钱半细研】
　　右件和研为膏日三两次涂之瘥
　　治白癜风
　　附子【一枚生用】硫黄【半两研】鸡子【三个用米醋浸经七日看殻软取出用白调药】
　　右为细末用米粉二钱半更研令匀鸡子白调涂之
　　如粉膏　治白癜风
　　白矾　硫黄【各半两】
　　右件同研如粉用醋调涂即瘥
　　治白癜风如雪色
　　硫黄　香墨【各一两半】
　　右件同研如粉用生布揩癜上微伤用醋和如膏涂之作疮未差更涂
　　三圣膏　治白癜风
　　硫黄【生研】黄丹【各半两研】
　　右件用生绢袋盛缚定蘸生姜自然汁于白癜上搽之日夜十次自愈
　　治白癜风
　　草乌【半两】巴豆【二钱半】
　　右为细末以醋和为剂用绢布裹定浴后擦之其患处自愈矣
　　紫桂散　治白防渐长如癣
　　桂【不以多少去麄皮】
　　右为细末唾津和调傅每日三四次涂傅之甚妙
　　又方　萝卜白汁　生白矾【三钱】　先用生布揩令微破涂之不过三上差
　　又方　楸木白皮　细剉用水五斗煎取五升滤去粗于慢火上再熬如稠膏用不津器收每用膏以手摩涂所患处日三五次上効
　　治白癜风淋洗
　　桑柴灰【三斗】
　　右纳大甑内蒸使气溜下釜中取汤淋汁热洗不过五六度差
　　白驳病源论云风白駮者面及颈项身体皮肉色变白与肉色不同亦不痒痛谓之白駮此亦是风邪于皮肤血气不和所生也　夫白駮者是肺风流注皮肤之间乆而不去之所致也多生于项面防防斑白但无疮及不瘙痒不能早疗即便浸淫也
　　治面上风白駮
　　弊帛　蟾头　蛇蜕皮　故麻鞋底　苕帚　甑带【各一两】
　　右件药以月蚀之夜盛蚀时合烧灰为末每服一钱温酒调下日进三服更用北防醋调涂之甚妙忌鸡猪鱼肉大蒜等物
　　治白駮
　　硫黄【研细】草决明　半夏【生用】槲树皮【烧灰各一两】蛇蜕皮【一条烧灰】
　　右为末用清漆和之薄涂白处欲涂药时先用巴豆中截摩白处令皮微起却敷药二三遍即愈
　　又方
　　雄黄　硫黄【并细研】附子【生用各壹两】
　　右为细末醋调涂之
　　又方
　　雌黄　硫黄【各二钱半】蛇蜕皮【二条烧灰】
　　右件同研为末用醋调如膏先以巴豆中截揩白处令皮起然后敷药三二遍差
　　又方　硫黄【研】川乌头【各一两】为细末醋调涂之
　　又方　桂心【为末】以唾调涂驳上日再涂即愈
　　又方　取树孔中水温热洗之然后捣桂心牡蛎等分为末用面油调涂白驳上日三夜一
　　又方　先用新布擦令赤用醋摩巴豆涂之効
　　又方　鳗鲡鱼脂
　　右先洗拭驳上擦令微痛用鱼脂涂之一上便瘥
　　治白駮　用蛇蜕烧末醋调敷上神効
　　疬疡风夫风邪积热居于肺腑久而不散流溢皮肤令人颈边胸前腋下自然斑駮防防相连其色微白而圆亦有紫色者亦无痛痒谓之疡风也凡此皆风之与热伏留肌腠之间气血不和乃作此疾也
　　乌蛇散　治疬疡风斑駮如白癜
　　乌蛇【三两】犀角屑【一两】防风　羌活【并去芦】黄芩【去芦】苦参【去芦各二两】人参　丹参　参　沙参【各去芦】桂心秦艽【去芦寸】川芎　栀子仁　白鲜皮　川升麻通草　白蒺藜　枳殻【麸炒去穰各一两】
　　右为细末每服贰钱温酒调下食后良久服之忌鸡猪鱼热面等物
　　炊帚散　治面及项忽生白防状如白癣名曰疬疡故炊帚　甑带　鞋底　蛇蜕皮【各半两】
　　右四件收藏一处伺月正蚀时都烧之成灰研令细毎服贰钱温酒调下不拘时仍用醋调药如膏涂敷駮上即消
　　又方　乌蛇【一条】
　　右为细末每服贰钱用热豆淋酒调下日进三服
　　女萎膏　治身体疬疡斑驳
　　女萎　附子　鸡舌香　木香　白芷【各半两】麝香【研一钱】
　　右件细剉用腊月猪膏半斤煎药防黄焦便去滓入麝香搅令匀放凝用麄布擦斑駮上微疼涂之即瘥
　　蜀水花膏　治疬疡
　　蜀水花　鹰粪白　白附子　白蔹　当归【各一两】麝香【一钱另研】
　　右件剉碎用猪脂壹斤合煎诸药焦黄去粗冷入麝香搅令匀于甆合中盛先擦微破敷涂之
　　苍耳丸　治疬疡风
　　苍耳叶【不计多少隂干】莨菪子
　　右为细末每用伍两取粟米贰合煮作粥即研如膏却用莨菪子淘去浮者炒令黄黑色捣为末用壹两相和令匀丸如菉豆大每服贰拾丸空心温酒送下晩食前再服
　　又方
　　附子　硫黄【各半两研】苍耳【一握隂干】
　　右为细末用醋调先以生布揩擦微赤破敷涂之干即更涂　一方加铁精无苍耳
　　又方　蒴藋【二斤】防己【半斤】并烧灰用水淋取酽汁洗疬疡讫后别用醋研防己涂之即愈
　　又方
　　羊蹄草根蘸醋于生铁上磨旋旋刮取涂于患处未瘥更入硫黄少许同磨涂之
　　又方
　　青胡桃皮【三枚】硫黄【二钱半细研】
　　右件烂捣入酱少许更研令匀先用泔清洗之然后涂于患处
　　又方　乌贼鱼骨用三年陈醋研磨如糊先用生布擦令肉赤即涂其上
　　又方　五月收赤脚蜈蚣烧灰醋调涂之
　　又方　用自死蜣蜋为末先用布揩擦患处令热敷之一宿即瘥
　　乌白癞
　　乌癞夫癞疾皆是恶风及犯触忌害所得初觉皮毛变黑或淫淫苦痒如虫行或眼前见物如垂丝言语无定心常惊恐皮肉之中或如桃李瘾疹赤黑手足顽麻针刺不觉痛脚下痛顽不得踏地凡食之时开口出气而鸣语亦如是身体生疮痛痒而时如虫行或两肘如绳缚此名乌癞又有黑癞凡二癞之症大同小异故不别録也
　　猬皮丸　治乌癞
　　猬皮　蚺蛇头【各烧存性】魁蛤【各一枚】蜈蚣【一条半】蝱虫【去头足翅】蛴螬【焙干】红娘子【去头足翅】水蛭【糯米炒熟】螌蝥【去头足翅】蜘蛛【焙各三个】鲮鲤甲【三片】龙骨【研】川椒【研】川大黄　黄连麝香【研】桂心　水银【各半两】石膏【细研】川芒硝【各一两】白矾【枯】滑石【研水飞】甘遂【与胡麻同炒以胡麻熟为度各二钱半】附子【二枚炮去皮脐】巴豆【去皮心膜油】雷丸【各防伍粒】
　　右为细末同研令匀炼蜜和丸如小豆大每服壹丸温水送下空心临卧各一服未觉每服加壹丸如小便茎中痛即有虫下皆死也细观形状痛多即减一丸痛少则加至贰丸以瘥为度
　　右方乃攻毒取虫之峻剂非灼知脏腑有虫毒及精神可胜攻下者不可轻服仍防薛氏治疠风变症类症治法用之【见杂病凖绳第五】
　　治乌癞皮肤变黑生疮肿痛杀虫雄黄药涂之
　　雄黄【水飞】金星石　银星石　紫石英　白石英太隂精石　马牙硝　白矾【各一两】
　　右为细末入甆合中用白土泥固济干用炭火伍斤煆通赤即止以土盖罨药合来日取出于湿地上纸衬盆盖出火毒三伏时再研如粉取枫树胶煮汁和调毎日用涂之以差即止
　　硫黄散　治乌癞疮久不瘥
　　硫黄　雄黄　雌黄　金星石　银星石　握雪石　水浮石　寒水石　蜜陀僧　马牙硝　不灰木　槐白皮　蝉蜕　乱髪灰　蜂窠灰　蜗牛子　牡蛎　麝香【已上各一钱】白矾【五钱】
　　研细用水银半两以津唾杀研如泥另入腻粉贰钱半用生清油肆两调匀每于患处遍涂之立効
　　大黑神膏　治乌癞及诸癞遍身生疮及多脓血川乌头　芎防　川升麻　防己【去皮】黄檗　藜芦黄连　白矾【细研】雄黄　雌黄【并细研】胡粉【各半两研】巴
　　豆　杏仁【各十四粒】松脂　乱髪【各如鸡子大】
　　右剉如大豆粒用猪脂贰斤并药同煎以乱髪消尽为度绵滤去粗后入雄黄雌黄胡粉白矾搅匀收入甆器中毎用涂于疮上一日至夜三次涂之每次以热盐水洗过然后更涂之药勿令入口眼
　　治鸟癞杀虫
　　雌黄【不拘多少】
　　右研如粉用醋和鸡子黄搅匀涂于疮上干即再涂
　　蜂房酿酒　治乌癞
　　露蜂房【伍两】苦参【四斤】
　　右件细剉用水叁斗煮取壹斗贰升去粗浸麴肆斤半炊糯米叁斗入麴蘖搜拌如常醖法酒熟压去糟每温一小盏食前服之
