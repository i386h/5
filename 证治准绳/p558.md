<!-- { "loadSidebar": true } -->
　　蛇蜕皮壹条水一升煎取半升鸡翖蘸热药汤涂上即瘥
　　单方　治面目身体生防或痒或瘭子肿起不即治或杀人
　　右用羚羊角烧为灰研令极细以鸡子清和涂之极神騐无鸡子水和涂亦妙
　　瘾疹入腹亦能杀人用蚕沙煎浓汤洗之
　　风瘙瘾疹成疮夫风邪客热在于皮肤遇风寒所伤则起瘾疹热多则色赤风多则色白甚者痒痛搔之则成疮也
　　卷栢散　治风皮肤瘾疹及风热生毒疮
　　卷栢　枳殻【麸炒去穰】活【去芦】麻黄【去节】五加皮【各一两】赤箭　天竺黄　藁本【去芦】防风【去芦】芎防　黄芪　桑耳　犀角屑【各半两】乌蛇【二两酒浸】
　　右为细末每服贰钱食前薄荷汤调下忌热面鸡猪鱼蒜等物
　　丹参散　治风瘙皮肤赤瘾疹瘙痒随搔生疮
　　丹参　人参　苦参【并去芦】雷丸　牛膝【酒浸】防风【去芦】白附子【炮】白花蛇【酒浸二两】
　　右为细末每服贰钱食前煎甘草酒放温调下
　　升麻膏　治诸热风毒气攻冲皮肤搔生瘾疹赤起生疮兼有黄水结为脓疱痛
　　川升麻　白蔹　漏芦　枳殻　连翘　蓝叶黄芩　栀子仁　蒴藋根　参【去芦】大黄　蛇衔草　川芒硝　犀角屑【各一两】
　　右件细剉用竹沥叁升拌匀经一宿用成炼猪脂贰斤同煎白蔹色焦黄绞去粗令凝用摩涂患处日六次瘥
　　治风瘙瘾疹遍身皆痒搔之成疮
　　茵蔯【生用】苦参【各五两】
　　右件细剉用水一斗煮取贰升温热得所蘸绵拭之日五七度瘥
　　又方
　　蚕砂【一升】
　　右用水贰斗煮取一斗贰升去粗温热得所每日频频洗之
　　疥癣
　　夫疥癣者皆由脾经湿热及肺气风毒客于肌肤所致也风毒之浮浅者为疥风毒之深沉者为癣盖癣则发于肺之风毒而疥则兼乎脾之湿热而成也久而不愈延及遍身浸淫溃烂或痒或痛其状不一二者皆有细虫而能传染人也疥有五种一曰大疥焮赤痒痛作疮有脓二曰马疥隐起带根搔不知痛三曰水疥防防含浆摘破出水四曰干疥痒而搔之皮起干痂五曰湿疥薄皮小疮常常淫汁是也癣之状起于肌肤瘾疹或圆或斜或如莓苔走散内藏汁而外有筐其名亦有六焉一曰干癣搔则出白屑索然雕枯二曰湿癣搔则多汁浸淫如虫行三曰风癣搔则痒顽不知痛痒四曰牛癣其状如牛领之皮厚而且坚五曰狗癣时时作微痒白防相连六曰刀癣则轮郭全无纵横不定是也治法当以杀虫渗湿消毒之药敷之内服和脾清肺除风散湿之剂庶絶其根又面上风癣初起防防或渐成细疮时作痛痒发于春月名吹花癣女人多生之此皆肺经蕴积风热阳气上升发于面部或在眉目之间久而不愈恐成风疾治法当清心火散肺经之风热然后以消毒散热之药敷之则自愈矣　戴院使云此虽皮肤小疾不足为害然疮有恶疮癣有顽癣疥痨噆肤尤为烦扰甚至经年累月不能脱洒凡病此者不当专用外傅药须内宣其毒可也升麻和气饮消毒饮四顺清凉饮犀角饮皆可用
　　通治疥癣方
　　升麻和气饮　治疮肿疖疥痒痛
　　升麻　桔梗　苍术　干葛　甘草　大黄【煨各一钱】陈皮【二钱】当归　半夏　茯苓　白芷　干姜　枳殻【各伍分】芍药【一钱半】
　　右作一服水贰钟煎至一钟食逺服
　　当归饮子　治疮疥风癣湿毒燥痒
　　当归　川芎　白芍药　生地黄　防风　白蒺藜　荆芥【各一钱半】何首乌　黄茋　甘草【各一两】
　　右作一服水贰钟煎至壹钟食逺服或为末亦可
　　除湿散　大治一切风毒疥癣癞痒状如风癞
　　苦参　何首乌　荆芥穗　蔓荆子　薄荷【各一两】白芷　天麻　川芎　防风【并生用】乌蛇【酒浸一宿焙干各半两】
　　右为细末每服三钱茶酒任调下无时日进三服六日一浴令汗出血气宣通六日肤泽如故
　　苦参丸　治遍身瘙痒癣疥疮疡
　　苦参【四两】参　黄连【去须】大黄【剉碎炒香】独活【去芦】枳殻【去穰炒】防风【去又各二两】黄芩【去黒心】栀子　菊花【各一两】
　　右为细末炼蜜和捣千余下丸如梧桐子大每服三拾丸食后浆水下日进三服茶酒任下亦得
　　四生散　治肾臓风疥癣等疮及眼目昏花视物不明白附子【下注生疮用黒附子】黄茋　沙苑蒺藜　活【各二两】
　　右为细末毎服贰钱空心盐酒调下若于猪腰子切开夹药在内合定拴住纸裹煨熟尤妙又有患赤眼睛痛不可忍临睡一服目反大痛至二鼓时乃得睡更三四服大愈再有顽癣经年服药贴药俱不効后得此药三四服尽除此方治人肾脏风及眼疾顽癣无不効
　　治面身搔痒明目爽神
　　威灵甘草石菖蒲苦参胡麻何首乌药末二钱酒一椀浑身瘙痒一时悉止
　　羌活散　治顽癣疥癞风疮成片流黄水久不瘥者羌活　独活　明矾　白鲜皮　硫黄　狼毒【各一两】轻粉【二钱半】白附子　黄丹　蛇牀子【各半两】
　　右为末油调成膏傅之
　　疥药神効散　治干湿脓窠诸种疥癣
　　防榔　蛇牀子【各一两】全蝎【半两】倭硫黄【一两伍钱】
　　右化开硫黄入荆芥末三钱煎数沸泠加轻粉贰钱泠再碾末加三柰半两妙右为细末先将小油滚过泠调上药擦疮上仍以两手搓药闻药气神効
　　香疥药　治风癣疮黄水疮疥疮牛皮癣疮
　　轻粉　水银　　樟脑【各三钱】大枫子【去殻】川椒【各四十玖粒】桕油烛【一对】杏仁【少许】
　　右为细末疥用绢包裹疮上熨黄水疮搔上此药功効如神
　　八仙散　治游风肿痒疥癣疮或因洗头游风瘙痒生疮
　　细辛　荆芥　白芷　黄芩　川芎　防风　地骨皮　甘草【各等分共为粗末】
　　右每用药二钱水二盌煎十沸去滓热搨患处
　　一上散　治诸般疥癣必効
　　雄黄【通明手可碎者】熟硫黄　黒狗脊　蛇床子【炒各半两】寒水石【六钱】螌蝥【三个去翅足研碎】
　　右另研雄黄硫黄寒水石如粉次入螌蝥和匀蛇床黑狗脊另为细末同研匀洗疥癣令汤透去痂油调手中擦热鼻中嗅两三次擦上可一上即愈如痛甚肿蒲髙起者加寒水石一倍如不痛痒只加狗脊如微痒只加蛇床子如疮孔中有虫加雄黄如患火炙汤荡者加硫黄只嗅不止亦可愈
　　治一切男子女人浑身疥癣一家传染经年搔痒不効者
　　百部【半两碎切】乱髪　木香【碎切】防榔【捶碎】苦参【碎切各一两】川椒【三铢】鲫鱼【一个不要见水切成片】
　　右以油五两煎前药得所去药却用麝香一分腻粉拾钱硫黄雄黄各半两同研令匀入在油内更煎搅五七沸防出磁器盛之非时使也
　　五龙膏　治疥癣
　　硫黄　白矾　白芷　吴茱茰　川椒【各等分】
　　右为细末煎真麻油冷将前项药末调匀每早晚涂之
　　枫实膏　治风疮燥痒疥癣
　　大枫子肉【半两】轻粉　矾【各些少】
　　右捣为膏擦疮上











　　证治凖绳卷一百十五
<子部,医家类,证治准绳>
　　钦定四库全书
　　证治凖绳卷一百十六
　　明　王肯堂　撰
　　外科
　　疥
　　严子礼云夫痂疥之为病虽苦不害人然而至难可者多矣素问云诸痛痒疮皆属于心多由心气鬰滞或饮食不节毒蕴于肠胃发见于皮肤古方有所谓马疥水疥干疥湿疥种类不一生于手足乃至遍体或痒或痛或焮或肿或皮肉隠嶙或抓之凸起或脓水浸滛治之内则当理心血祛散风热外则加以敷洗理无不愈夫痂疥者皆由风热而生遍体瘙痒搔之皮起或血出或水出结作干痂其中有虫人徃徃以针头挑出状如水内瘑虫此葢由肌肉之间深受风邪热气之所致也凡疮在上多服通圣散　在下多以藏用丸下　胠
　　肿出血加血分湿热药　凡疥疮属脾经湿毒积热或肝经血热风热或肾经隂虚发热其体倦食少为脾经湿热用补中益气汤饮冷作痛为脾经积热用清热消毒散搔痒发热为脾虚风热用人参消风散搔痒作痛为风热用当归饮子便秘作痛为热毒用升麻和气饮热渴便饮为脾肺虚热用竹叶黄茋汤内热晡热或时寒热属肝经血虚风热用加味逍遥散六味丸体倦少食或盗汗少寝为脾气鬰结用加味归脾汤逍遥散地黄丸若发热盗汗或吐痰口干者为肾经虚热用六味丸料煎服　稽勲李龙冈遍身患此腿足为甚日晡益焮口干作渴小便频赤此肾经虚热用补中益气汤六味丸而痊　一儒者善患痒余以为内有湿热腠理不蜜外邪所搏也与补中益气汤加白芷川芎治之不从自服荆防败毒散盗汗发热作渴焮痛脓水淋漓仍用前汤剂加麦冬五味而痊　一儒者患在臂脚日晡或痒或胀形体倦怠自服解毒药患处发肿小便赤短此肺肾隂虚余用补中益气汤加五味子麦门冬而愈　一儒者患此悮服尅伐之剂元气虚而不能愈用补中益气汤加茯苓其疮顿愈又因调养失宜日脯益甚用八珍汤加五味麦门五十余剂而愈　一男子色黯作痒出黒血日晡益甚其腿日肿夜消予以为气血虚而有热朝用补中益气汤夕用加味逍遥散而愈一男子时病愈后所患如之用前药补养而愈有同
　　患用砭法出血而死此因隂虚血热色黒作痒也何乃反伤隂血哉　一妇人久不愈身体热此肝脾亏损而虚热先用补中益气汤加川连炒山栀元气渐复进以逍遥防而疮渐愈若夜间谵语此热入血分用小柴胡汤加生地黄治之血虚者四物合小柴胡汤热退却用逍遥散以补脾胃生隂血亦有寒热如疟亦治以前药
　　丹何【阙】官生疮小便黄用通圣散一钱半煎下黄精丸
　　防风通圣散治风热疮疥久不愈【方见肿疡】
　　麻黄饮　治上体生疮或痒或痛黄水浸滛结痂堆起蔓延于三阳之分根窠小带红肿此是湿热症麻黄【去根留节】防风　苍术【各半两】陈皮　紫背浮萍黍粒子【各七钱半】黄芩【四钱】滑石【一两】羌活　石膏【火锻六钱半】砂仁　荆芥【各二钱半】苍耳草　生甘草【各三钱半】薄荷叶【一钱半】
　　右防咀每服六钱水一钟半猛火煎取六分入好酒四五滳去滓热服须得通身有汗其疮自安甚者服至百服之后看汗出到何处若自上而下出过脚曲者其疮自愈
　　防毒散【局方】
　　防风【一两】甘草【二两】芥穗【三两】黍粒子【四两】
　　为粗末每服三钱水一盏煎七分去粗食后温服
　　子和治頴臯韩吉卿自髀至足生湿疥疮大者如钱小者如豆痒则掻破水到则浸滛状类虫行虽暂愈而复生瘢痕成四十余年不脱戴人哂之曰此湿疥疮也由水湿而得故多在足下以舟车濬川大下十余行一去如扫
　　升麻和气饮　治疮疥发于四肢臋髀痛痒不常甚致増寒发热攻刺疼痛浸淫浮肿及癞风入脏隂下湿痒耳鸣眼痛
　　苍术【贰两】桔梗【去芦】升麻　干葛【各壹两】新防陈皮【去白六钱】甘草【炙】芍药【各七钱半】半夏【洗防次】当归【去芦】白芷　茯苓【去皮各贰钱】枳殻【麸炒去穰】厚朴【姜汁制】干姜【各伍分】大黄【蒸半两】
　　右为呚咀每服四大钱水一盏半生姜叁片灯心拾伍茎煎至防分去滓食前服
　　枳殻散　治痂疥瘙痒麻痹
