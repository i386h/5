<!-- { "loadSidebar": true } -->
　　夫病疮积乆不瘥者由肤腠虚则风湿之气停滞虫在肌肉之间生长则常痒痛故经乆不差也
　　藜芦膏　治诸瘑疮经乆则生虫
　　藜芦　松脂【细研】苦参　雄黄【细研】白矾【枯各用二两研】
　　右件先摀藜芦苦参为麄末入猪脂壹斤相和煎十余沸绵滤去粗次入松脂雄黄白矾等末搅令匀待冷収于甆合旋取涂之以差为度
　　治瘑疮经年乆不差宜用之
　　薫陆香　杏仁【各半两】硫黄【细研】腻粉【各贰钱半】黄蜡【壹两】清油【贰合】
　　右件细研如粉先熬清油沸下蜡令消次入诸药末同煎如稀膏冷取于甆器中旋取涂之
　　苦参汤洗方
　　地榆　桃皮　苦参【各伍两】
　　右件药并细剉以水贰斗煮滤去柤稍温每日一度洗之甚妙
　　玉手疥　劳宫【灸】　太陵【灸】
　　世疮疥顽癣　絶骨　三里【各寸半防】问使　解溪【各伍分】
　　血防【叁寸防】
　　集浑身生疮疥　曲池　合谷　三里　絶骨　行间
　　委中
　　甲疥癣　阳谿主之
　　癣
　　病源论云癣发之状皮肉疹有如钱文渐渐长盛或圆或斜痒痛有匡阑癣内生虫搔之有水此由风湿邪气客于腠理复值寒湿与邪气相搏血气闭澁则发此疾　风癣者是恶风冷气客于皮折于血气所生亦作圆文匡阑但抓搔顽痹不知痒痛内亦有虫　又有逸风疮生则遍体状如癣疥而痒此由风气逸于皮肤因名为逸风疮也　干癣者但有匡防皮枯索痒搔之白屑起是也亦是风湿邪气客于腠理复值寒湿与血气相搏所生若风毒气多湿气少故风痒湿少故无水名为干癣中亦有虫　又有白癣其状白色而痒此由腠理虚而受风风与气并血澁而不能荣肌肉故也湿癣者亦有匡防如虫行浸滛赤湿遇痒搔之多水
　　成疮盖风毒尚浅湿气偏多而为湿癣中亦生虫丹溪云治癣用防风通圣散去芒硝大黄加浮萍皂角刺
　　又方　治癣用
　　浮萍【壹两】苍耳　苍术【贰两】苦参【壹两半】黄芩【半两】香附【贰两半】
　　右为末酒调服或酒糊丸
　　何首乌散【罗氏】　治脾肺风毒攻肿遍身癣成瘾疹搔破之成疮或项背拘急肌肉顽痹手足痠裂风气上攻头面生疮及治紫癜白癜顽痳等风并宜服之荆芥穗　蔓荆子　威灵仙　何首乌　甘草【炙】防风　蚵蚾草【各等分】
　　右捣罗为末毎服壹钱食后用温酒调下沸汤亦得
　　白蒺藜散　治一切癣及疥风痒瘑疮等疾
　　白蒺藜　秦艽【去芦土】枳殻【麸炒去穰】独活　防风【并去芦各贰两】人参　苦参　参　丹参　沙参【已上五参并去芦】甘菊花　栀子仁　黄芩　茯神【去木】茱萸　细辛【去苖】麻黄【去节各贰钱半】乌蛇【肆两酒浸取肉】
　　右为细末毎服贰钱食前温酒调下
　　苦参丸　治肺毒邪热生疮疥癣并冝服之以苦参一味为细末粟米丸如桐子大每服伍拾丸空心温水饮汤送下
　　苦参丸　治一切癣皮肤瘙痒
　　苦参【去芦壹斤半剉】菖蒲【肆两】乌蛇【捌两酒浸取肉】
　　右为细末炼蜜和捣三五百下丸如梧桐子大毎服叁拾丸熟水送下不拘时
　　三神丸　治一切癣
　　蒺藜【炒】海桐皮【剉】草乌头【盐炒熟去盐不用各壹两】
　　右为细末面糊和丸如菉豆大毎服拾丸加至拾伍丸温酒盐汤送下
　　胡粉散　治一切癣疮瘙痒甚者
　　胡粉【别研】雄黄【别研】硫黄【别研各壹钱半】大草乌【叁钱生用】螌蝥【壹个去翅足】蝎稍【叁钱】麝香【叁分】
　　右为细末先用羊蹄根蘸醋擦动次用药少许擦患处
　　银粉散　治一切顽癣
　　轻粉　黄丹　白胶香　沥青【各等分】
　　右为细末麻油调拭净或用破竹箆挑搽一次便干数次剥去殻用治顽皮癣如神
　　八寳散　治风癞松皮顽癣乆不愈者一乡人患此疾数年不愈后得此方试用有効
　　藿香　破故纸　防榔　大腹皮　雄黄　轻粉硫黄　白矾【枯各壹两】
　　右为细末小油调傅日上三五次痒则擦之
　　五倍子散　治癣乆不瘥
　　五倍子【壹两火烧烟尽】黄檗【剉】当归【剉炒】腻粉　漏芦【去芦浄】白矾【煆各壹分】
　　右为细末先用盐浆水洗拭干敷之
　　丁香散　治一切癣
　　丁香【研】虾蟆灰【各一两】麝香【研贰钱半】白矾【缓火熬令汁研为细末】五倍子【研】腻粉【研各半两】
　　右研匀干傅癣上以瘥为度
　　水银膏　治一切癣
　　水银【贰钱半】芜荑仁【研末】姜黄【研末各半两】酥【贰两】
　　右先将酥和水银以柳椎研搅水银散即下芜荑姜黄末搅匀磁盒盛旋取涂癣上日三二次
　　定粉膏　治干湿癣风癣不拘年月
　　定粉　水银　芜荑　胭脂【各壹分】
　　右同研匀用陈猪脂壹两同研成膏先用汤洗后以膏子临卧涂之一上便瘥本法猪脂须用三年以上者今若无但陈亦可仍用后方洗
　　栋实【半升如无实以根皮代之】楝叶及嫩枝【细剉】凌霄花及藤【剉细各壹升】枳殻【去穣】蛇床子　地榆　丹参　槐荚【并细剉】苦参【各叁两】
　　右同煎浓汁热洗患处
　　黄连膏　治一切乆癣积年不瘥四畔潜侵复变成疮起泡赤黒痒不可忍搔之出血
　　黄连【去须】黄檗【去粗皮】豉【细研】蔓菁子　杏仁【汤浸去皮尖防仁细研各半两】水银【壹钱】
　　右先以水银于掌中唾研如泥次入乳鉢内下生油壹合和匀次入药末同研成膏磁盒盛日三五度涂疮上
　　癣疮方　槿树皮不犯铜铁毎贰两入芦荟叁钱白芨叁钱细研为末刮癣出血用好醋调傅虽痛却一傅可愈
　　一方用
　　芦荟　大黄　轻粉　雄黄　蛇床子　槿树皮防榔
　　右先刮破癣用醋调药末涂之
　　治癣用槿树皮加巴豆斑蝥为细末又加生砒少许水调傅
　　治癣积年不瘥者
　　右用螌蝥壹个去头翅足以针劄灯焰上烧米醋内淬如此三两次就烧成存性黒灰研为细末用红枣壹个汤泡剥去皮核与螌蝥一处同研烂先以手抓或生布擦动癣然后搽药不可侵好肉恐有毒
　　治牛皮癣用清香油壹两入全蝎七枚巴豆贰拾枚螌蝥拾枚同熬色焦者先去之去了入黄蜡壹钱镕収起朝擦暮愈不损皮肉
　　又方
　　绿蓠根【不拘多少】花椒【壹两】信【些少】防风　白芨　百部白敛【各半两】江子【十伍粒】
　　右各为末和绿蓠根捣熟成团将药于癣上擦之痛过洗浴
　　又方一味绿蓠根去粗皮取细皮贴肉者摀烂用醋调涂癣上立愈
　　治癣用蔾芦细捣为末生油调傅
　　治癣神効
　　藜芦根【半两】轻粉【贰钱半】
　　右为细末凉水调搽癣上
　　简要济众治癣疥乆不瘥羊蹄根捣绞取汁用腻粉少许调如膏涂傅患处三五遍即瘥如干即用猪脂调和傅之
　　取楮皮枝中白汁涂癣甚妙
　　治癣湿痒用楮叶半斤细切捣傅癣上
　　经騐方　治五种疮癣以韭根炒存性旋捣末以猪脂调傅之三五度瘥
　　又方患癣疮捣山豆根末腊月猪脂调涂之
　　半夏散　治一切癣
　　右以半夏三两捣为末以陈酱汁调和如糊摩涂癣上日两三度即瘥
　　东坡先生家藏方
　　决明子【不以多少为细末】
　　右用水银轻粉少许与药末同研为膏散以物擦破癣上用药傅之立瘥
　　鲫鱼膏　治诸癣疮或干或湿痒痛不可忍
　　鲫鱼【大者壹尾】乱发【如鸡子大贰枚】猪脂【半斤】雄黄【壹两半】硫黄【壹两】
　　右件药先煎猪脂令沸即下鱼煎令烟尽次下髪令销滤去粗下雄黄硫黄末搅令匀于甆器中不拘时涂之以瘥为度
　　凌霄花散　治风湿兼热生诸癣乆不愈
　　凌霄花　黄连　白矾【各贰钱半】雄黄　天南星羊蹄根【各半两】
　　右为细末抓破用生姜汁调药擦之如癣不痒只用清油调药立効
　　昨叶荷草散　治一切癣无问风湿气血与夫相染而生并冝用之
　　昨叶荷草【即瓦上晒干壹两】枯白矾【壹钱】雄黄【半钱】
　　右为细末用羊蹄菜根先蘸醋擦癣上令痒破即用药末乗湿涂敷不过两三次即愈
　　是斋　治诸癣
　　贯众　呉茱萸官桂【各等分】
　　右为细末先用手抓破用药擦之米醋调敷亦得
　　砒霜散　治诸癣不问干湿积年不瘥
　　砒霜【贰钱半研】硫黄【研】蜜陀僧【研】腻粉【各贰钱半研】
　　右件同研令匀如癣干即用生油调涂若癣湿即用掺之
　　治癣疥疮痒不可忍
　　皂角【叁挺煨去皮子】黄连【半两为末】腻粉【贰钱半】
　　右将皂角为末用米醋贰大盏同煎如稀用绵滤去粗入黄连末腻粉令匀癣发时恶水出便可先用构树白皮搔破后涂药三两上便愈
　　治疥癣　用松胶香研细约入轻粉和匀凡疥癣上先用油涂了错末一日便干顽者三两度
　　治癣疮　取蟾蜍烧灰为末用猪脂和敷之
　　戴院使云疮如牛皮模様痒甚不可忍者又疼用黄连木香黄檗皮杉木节贰个明矾少许以上各等分为末用好真香油调涂大効
　　风癣乌蛇丸　治一切风癣多年不瘥者
　　乌蛇【酒浸去骨】白附子【炮】附子【小便浸一宿】天麻【各一两炒】羌活　乳香　僵蚕【炒各壹两半】苦参【拾两】槐花【半斤】
　　右为细末用生姜汁壹斤蜜壹斤二味同熬成膏入药和丸如梧桐子大毎服三四十丸空心用温酒送下夜晩荆芥汤送下
　　白花蛇丸　治风癣疮皮肤搔痒乆不瘥
　　白花蛇【三两酒浸】苦参【去芦二两】麦门冬【一两半去心】黄芩【用酒炒】防风　白鲜皮　甘草【炙】枳殻【麸炒去穰】栀子仁【炒令黒】赤芍药　川大黄　苍耳子　活【去芦】黄芪【剉去芦】白蒺藜【各五两】
　　右件为细末炼蜜和捣三五百下丸如梧子大毎服叁拾丸食后薄荷酒送下
　　本事乌头丸治风癣妙【方见紫白癜风】
　　宣风换肌散　治一切风癣疥疮疙瘩风疮
　　甘草【炙】黄茋　当归【各壹两】川黄连　黄芩【各酒浸炒】大力子【炒】防风　白芷　荆芥穗　川芎【拣大块切片】乌蛇肉【各半两】羌活　苍术　何首乌　全蝎【拾枚炒】
　　右为细末酒调服茶清亦可毎服贰钱
　　雄黄膏　治风毒疥癣
　　雄黄【细研】腻粉【研】白矾【枯】川椒　藜芦【各贰钱】附子【泡去皮】
　　右为细末八乳鉢内再研如粉用炼了腊月猪脂半斤黄蜡贰两净铛内慢火煎蜡销倾于甆合内入雄黄等末搅匀毎日四五度取少许敷涂之
　　硫黄散　治风毒癣徧身皆生瘙痒
　　硫黄【研】雄黄【研】硃砂【细研】麝香【细研】呉茱萸　附子【生用各贰钱半】芭豆【去皮油】川椒【各壹钱】
　　右为细末同研令匀先用新布擦癣令水出便用醋调涂之不过三两上即瘥
　　治风癣及寒热疮疥
　　韭根【収多年者】藜芦　蒂　白矾　雄黄　水银胡粉【各贰钱半】
　　右先将雄黄白矾胡粉研极细却入水银用柳木槌研匀用猪脂壹斤将韭根藜芦蒂煮数沸去粗放温调前药涂疮大有神效
　　祛风白芷散【见面部面疮】
