<!-- { "loadSidebar": true } -->
　　右六味各生为末水调涂瘤上用药则不痛
　　止血药
　　京墨【煆】百草霜【各等分】
　　右为末掞之即以手按住
　　桃红散　止血大効
　　石灰【十两】麻油　大黄【五钱水浸透取汁各半盏】
　　右将石灰炒红入麻油大黄汁和匀慢火炒如桃花色磁器収贮听用
　　灸法瘿恶气　肩颙【男左穴十八壮右十七壮女右穴十八壮左十七壮】
　　又法　天府【十七壮】冲阳【随年壮】
　　天窓【一作天容千金作天府】及臑防主之　瘿瘤气舍主之
　　本事治梁报面生赘瘤方用艾丸灸十壮即用醋磨硫黄倾纸上剪如螺蛳靥子大贴所灸处更用膏药重贴二日一换痒极出脓如菉豆粉即愈硫黄罗谦甫作雄黄
　　肬【肬音休俗呼鸡眼子是也】
　　手太阳之别名曰支正上腕五寸虚则生肬小者指痂疥取之所别也　肘后方手足生肬食盐傅之舌防之只三次瘥　初虞世方用鸡胃中食揩肬上揩余者以石压之验　鬼馒头尖上劈破有白汁出频拭之佳薛肬属肝胆少阳经风热血燥或怒动肝火或肝客滛气所致葢肝热水涸肾气不荣故精亡而筋挛也宜以地黄丸滋肾水以生肝血为善若用蛛丝纒螳蜋蚀着艾灸必多致误大抵此症与血燥结核相同故外用腐蚀等法内服燥血消毒则精血愈虚肝筋受伤疮口平突开张卒成败症　府庠朱宏仁年二十右手背近中指患五肬中一大者如黄豆余皆如聚黍防之如丝长三四寸许此血燥筋缩用清肝益荣汤五十余剂而愈府庠沈姬文防囓指甲及长不能自禁余曰此肝火
　　血燥也又颈侧常生小肬子屡瘥屡发又臂生一块如菉豆大若触碎如断束缕扯之则长纵之则缩后两腮发白点求治余曰子素肝病此部亦属肝胆分也夫为筯之余胆行人身之侧正与囓生肬等症相应但滋补肾水以生肝胆则诸病自愈矣乃与六味地黄丸服之二年白点自退肬亦不生一男子脸患肬初如赤椹杂用敷贴之药翻张如菌又用腐蚀焮大如瘤此足三隂经虚症悉具始以补脾肺生肝肾等剂而寻愈一男子小腹中一块不时攻痛或用行气化痰等药
　　不应或以为血鼈服行气逐血之剂后手背结一肬子渐长寸许形如鼈状肢节间如豆大者甚多彼泥鼈子行发于外亦用行血虚证悉至左尺洪数关脉洪数余以为肾水不能生肝木以致肝火血燥而筋挛用六味地黄丸生肾水滋肝血三月余诸症悉愈一男子因劳役过度面色青黒发热咳面生肬子腹内一块攻上攻下作痛口干小便秘澁服消尅之药愈甚察其脉左右闗俱洪元气弱甚此肝脾受病而筯挛也投以加味逍遥散合地黄丸料元气遂复若误以为血鼈之消之必致不起一男子素膏粱醇酒先便血便结惊悸少寝后肛门周生小颗如肬子如防乳大小不一用清热消毒等药半载之间连内股亦然又用化痰之药寒热吐痰颈间俱作肝肾脉浮数按之而弱余以为足三隂经血虚火炽法当滋化源彼不信别服四物黄蘗知母之类诸症蜂起此胃气复伤各经俱病也先用补中益气汤三十余剂诸症渐愈乃朝用前汤夕用八珍汤又各五十余剂诸症寻愈于是夕改用六味丸加五味子又半载诸症悉愈　一妇人左手背并次指患五六枚如熟椹内热晡热月经素不及期余曰此因肝脾血虚而有热也当调补二经使隂血生而诸症自愈不信乃用艾灸手肿服发热手指皆挛两脇项及胸乳间皆患肬经行无期余用加味逍遥散少加炒黒黄连数剂渐愈乃去黄连更佐以归脾汤其患渐愈又百余剂经行如期再用地黄丸三料而痊　一妇人小腹内一块或时上攻或时下坠寒热胸痞小便淋漓或用行气化痰等剂前证愈甚月经两月余而一行或以为内有瘀恶阻其血而经不行服驱逐之剂下血甚多两手背结一肬如大豆许两月渐长寸许又两月余又患数枚疑以鼈子行于外仍行驱逐两耳下各患肿又疑为疮毒余曰此属肝火血燥也用加味逍遥加味归脾二药兼服佐以六味丸三月余而愈　一妇人患之用蛛丝纒芫花线螳蜋啖毒药蚀着艾灸大溃肿痛发热出血余曰此隂血虚也不信仍服降火之药而殁
　　痣
　　世取痣饼药
　　糯米【百粒】石灰【拇指大】巴豆【三粒去殻研】
　　右为末入磁瓶同窨三日每以针签药粟许贴上自然蚀落
　　洁取靥
　　风化石灰【一两】花碱【半两】
　　右为细末上三次如天色冷湿用
　　用石灰水调一盏如稠粥防好糯米全者半置灰中半置灰外经宿灰中米色变如水精若人手面上有黒靥子及纹刺者防以针头拨动置药少许于其上经半日许靥汁自出剔去药不用且不得着水二三日愈又方用水蛭一条鸡子一枚开一小头内水蛭以皮纸葢合封之直至水蛭食尽鸡清干尽自死乃用之
　　手足皴裂
　　夫秋冬风寒燥烈人手足为之皲瘃者血少肤腠虚故易伤也外润以膏泽内服益气和血之药可也东垣润肌膏治手足皱澁皮肤裂开疼痛不能见风珠子沥青【四两】　白黄蜡【八钱】乳香【二钱】
　　右三味于铁器内用文武火先下沥青在铛内随手便下黄蜡乳香次入清芝麻油一二匙沥青尽始开防防熬动放大净水一盆于其傍以搅药用匙取一二滴滴于水中试之如硬再入油如软硬合宜用新绢滤净入水中曲折扯之以白为度油当旋旋入勿令软了以甆器内盛之或油纸裹亦得每用不拘多少先于火上炙裂子暖却捻合裂子药亦火上炙软涂于裂子上用纸少许贴之自然合矣
　　东垣老人路次方城北独树店之客舍有推小车者皮肤皴裂疼痛两手不能执辕足不能履地而车上宿制此药傅之即効明日遂行自后屡用俱効故录于此
　　初虞世治手足皴裂春夏不愈者
　　生姜汁　红糟　白盐　猪膏【腊月者住】
　　右研烂炒热擦入皴内一时虽痛少顷便皮软如合再用即安
　　治手足寒皴裂台椒三四合煮浸半食顷须臾再浸又傅以羊猪髓脂甚妙【梅师方】
　　又治脚跟皴裂用头发一大握桐油一碗于瓦器内熬油沸头发焦烂出火摊冷以瓦器収贮不令灰入每用百沸汤泡洗皴裂令软傅其上即安一方加水粉又脚裂烂蒸藕研成膏傅之
　　又用五倍子为末同牛骨髓填纵内即好
　　又治脚指纵烂于挦鹅时取鹅掌黄皮焙干烧存性为末湿则掺之一方用生桐油涂之妙
　　黄蜡膏　治冬月手坼裂
　　右用清油半两盏内慢火煎沸入黄蜡一块同煎镕入光粉五倍子末少许熬令稠紫色为度先以热汤洗火上烘干即用药傅以纸贴之其痛立止入水亦不落若合药入粉多则硬而成块旋以火炙动挑傅不妨一方无五倍子
　　冻疮
　　子和经曰寒疮流水俗呼为冻疮或经年不愈者用野中浄土晒干以大蒜研如泥揑作饼子如大观钱厚薄量疮口大小贴之以艾火加于饼上灸之不计壮数以泥干为度去干饼子再换湿饼子灸不问多少直至疮痂觉痛痒是疮可治也然后口含浆水洗渍用鸡翎二三茎缚作刷子于疮上刷洗浄以此洗刷不致肌肉损伤也以软帛拭干用木香梹榔散傅之如夏月医之更妙
　　治足跟红肿冻疮灸足跟【左足指面后跟赤白肉际骨下刺入叁分弹针出血可灸三七壮】
　　足跟冻疮溃破用葱椒汤洗刮去腐肉用三棱针出血将马屁勃入生牛骨髓调和傅之効
　　禹锡取腊月牡鼠死者一枚油一大升煎之使烂绞出骨再煎成膏涂冻疮及拆破疮
　　治冻疮用茄根烧灰洗了用雀儿脑髓涂之
　　丹治冻疮用煎熟桐油调蜜佗僧傅
　　山用五倍子煎汤洗
　　如神散【罗氏】　治冻疮皮烂痛不可忍用川大黄不拘多少为细末新水调扫冻破疮上痛止立効
　　子和戴人女僮足有冻疮戴人令服舟车丸濬川散大下之遂愈人或疑之戴人曰心火降则寒消何疑之有雉脑膏　治冻疮乆不瘥年年发歇先痒后痛然后肿破出黄水及血出不止
　　雄雉脑【一枚研炒】黄蜡【各等分】清油【减半】
　　右同于慢火上熬成膏去滓入甆器中盛每用涂疮上
　　栢叶膏　治冻疮手足指欲堕及耳欲落
　　栢叶【炙干为末四两】杏仁【去皮研四拾个】头髪【一拳大】食盐【半两研】乳香【二钱半研】黄蜡【一两】油【一升】
　　右先煎油沸次下前五味药待髪尽下黄蜡搅匀磁盒收先以热小便洗疮以绵挹干后以药涂即以软帛裹勿令寒气侵入每日一换如疮渐差三四日一换
　　橄榄散　治脚冻疮
　　右用橄榄核烧灰存性为末入轻粉油调涂
　　一女年数嵗严寒上京两足受冻不仁用汤泡渍至春十指俱烂牵连未落予用托里之剂助其阳气自溃脱得保其生此因寒邪遏絶阳气不至又加热汤泡渍故死而不痛也余尝见人之严寒而出冻伤其耳不知痛痒若以手触之其耳即落当以暖处良乆或热手熨之无恙若以火烘汤泡其耳即死至春必溃脱落矣北方寒气损人若此可不察之
　　漆疮
　　圣济总録治漆疮诸方
　　生栁叶三斤冬用皮煎汤适寒温洗之
　　芒硝五两汤化浸洗之
　　猪膏一味熬去滓停冷涂贴之
　　生螃蟹一味取黄涂傅日三五次
　　荷叶燥者一斤煮水洗之以贯众末掺之干则油和涂
　　鸡子黄涂疮上干则易之不过三次
　　黄栌水煎汤频洗之
　　一方谷精草煎汤洗甚速効
　　又方用白矾煎汤浸洗
　　又方用杉木煎汤洗之効
　　又方用莽草叶煎汤洗
　　又方用无名异末水调傅
　　又方用羊乳傅之愈亦治蜘蛛疮饮之尤妙
　　治漆疮冻疮犬咬疮并用秫米嚼烂涂傅
　　治漆疮乆不差用漆草捣烂傅患处立効
　　发痉
