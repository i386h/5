<!-- { "loadSidebar": true } -->
　　疮疡发痉因气血亏损外邪所搏或内虚郁火所致其形牙闗急四肢劲强或腰背反张肢体抽搐其有汗而不恶寒者曰柔痉风能散气故有汗也其无汗而恶寒者曰刚痉寒能濇血故无汗也皆由亡血过多筋失所养故伤寒汗下过多与溃痬产后多有之乃败症也若大补气血多有复生者若作风治速其危矣　秋官张同野旧有流注因暴寒睡炕口目抽搐手足战掉余以为气血虚热而然用参茋归术川芎山栀柴胡半夏天麻炙甘草治之愈　呉瞻之给事坠马伤首出血过多发热烦燥肉瞤筋惕或作破伤风欲发汗驱风余曰此亡血火动也无风可驱无汗可发当峻补其血用圣愈汤二剂顿愈又用健脾胃养气血而全愈　一儒者背疮将愈发热烦燥自用降火之剂项强口噤自汗恶寒此汗多内亡津血筋无所荣也用补气血之剂及地黄丸而愈　一男子素勤苦早行遍身发疙瘩口噤目直脉此劳伤气血内热外邪所也用补中益气加山栀羌活川芎而愈半载后遍身作痒一儒者发热作渴脉洪大而虚复以前汤加芍药麦门熟地天冬而愈　一儒者善怒患瘰疬复因大怒跳跃忽仆地两臂抽搐眼口防斜左目小此肝火血虚内热生风用八珍散加牡丹皮钓藤山栀而愈次年春前病复作兼小便自遗左闗脉洪而数余谓肝火血燥用六味丸加钓藤五味麦门芎归治之渐愈又用补中益气加山栀钓藤牡丹皮而安　一疬妇因怒仆地疮口出血语言謇澁口眼防斜四肢拘急汗出遗尿或用驱风之剂六脉洪大肝脉尤甚此肝火炽盛也用加味逍遥散加钓藤及六味丸寻愈　一妇人患内痔因劳出血甚多不时发痉饮食少思形体倦怠其面色白余谓此气伤而不能统血也用补中益气汤反寒热出血此阳气虚寒也仍以前汤加生姜四剂寒热渐止饮食渐进又四剂而血顿止后因劳役或怒气即便血或发痉投以补中益气汤加钓藤而愈　一妇人素性急患徧身瘙痒或生结核常服搜风顺气之剂后大怒吐血唇口牵小便频数或时自汗此怒动肝火而血妄行也用小柴胡汤加山栀牡丹皮而愈　一疬妇因劳兼怒四肢挛屈头痛自汗小便短少畏见风寒脉浮缓此气血虚而风寒湿热相搏也先用东垣清燥汤渐愈再用加味逍遥散及八珍汤加牡丹皮而痊一妇人素有肝火两抝间或肿痛或寒热忽然昏愦
　　瘈疭抽搐善伸数欠四肢筋挛痰涎上升此肺金燥甚而血液衰少也用清燥丸六味丸兼服寻愈　一妇人或大劳患臁疮发疙瘩搔碎成疮日晡热甚或口噤发搐或头目晕此肝脾气血虚而内热以八珍散加柴胡山栀治之诸症少愈复因怒前症复作经行不止此肝脾血热用加味逍遥散渐愈又用八珍散加柴胡山栀而痊　一妇人发疙瘩日晡热甚月经先期或头目昏或寒热发热或四肢抽搐此肝经风热血燥用加味逍遥散治之寻愈复因怒前证复作口噤遗尿此肝火血燥也用加味小柴胡汤治之而愈又夜间发热谵语此血分有热也用小柴胡汤加生地而愈更以加味逍遥散调理而安　一妇人患茧唇月经先期余以为肝火血热不信乃泛用降火之剂反致月经过期复因劳怒口噤目张四体不随六脉洪大面口赤色用八珍加五味山栀丹皮麦门数剂渐愈兼用逍遥散六味丸料各三十余剂全愈　一妇人经行遇怒其经即止甚则口噤筋挛鼻衂头痛痰涌抽搐瞳子上视此肝火炽甚以小柴胡加熟地黄山栀仁钓藤钩而愈一妇素隂虚患遍身搔痒误服袪风之药口噤抽搐
　　肝脉洪数余曰肝血为隂为水肝气为阳为火此乃肝经血虚火盛耳宜助隂血清肝火遂用四物麦门五味柴胡山栀生草热搐顿止又以八珍加黄茋麦门五味钓藤炙草调理而愈　一妇人乆患流注脾胃虚弱忽痰壅气喘头揺目劄手扬足掷难以脉视其面黄中见青此肝木乗脾土也用六君加柴胡升麻治之而苏更以补中益气加半夏茯苓而安
　　类破伤风
　　破伤风已载杂病第五此其似是而非者尔
　　薛大凡痈疽溃后筋弛肉烂脓血大泄阳随隂散或筋脉拘急恶寒掣搐甚者舌强口噤项背反张痰涎壅盛便闭汗出不收发热此气血俱虚而传变虽与破伤风相类而主治之法当大补气血若果系风症亦须以大补气血为本而兼以治风之药设若不审是非而妄药之则误矣司徒边华泉肩患痈溃而发热目直或瞤殊类中风日晡热甚脉益数此足三隂气血亏损虚火妄动用参茋归术炙草加酒炒黒黄蘗五味麦门肉桂四剂而愈又数剂而敛陆大行背疮肉溃出脓二盌许用托里之剂痛止肿消停药忽寒热作渴头痛自汗此元气虚而未能复也用十全大补加麦门五味肉桂二剂益甚诊其脉如故此药力未及仍用前药加附子一钱三剂诸症悉愈乃去附子加肉桂数剂而敛一儒者患腿痈深蓄于内肉色不变乆不穿溃针岀
　　脓瘀五椀许恶症骈臻全类中风此脾胃虚而变症也用六君子加当归炮姜及圣愈汤各四剂而安又劳心不寐用当归脚汤而愈　一儒者伤寒后患流注肿痛潮湿用十宣散败毒等药出稀脓五六碗许发热恶寒烦躁作渴殊类破伤风症而殁　一男子背疮已痊敛以膏药剪孔贴之患破伤风症而殁此先失于内补外邪袭其虚耳余见此症贴膏药剪孔欲其通气而反患破伤风收敛药生肌欲其收口而反助其隂毒以致殁者多矣可不慎哉
　　水入疮
　　皂子散　治水毒八疮肿痛或刺入骨者
　　皂荚子【七粒】大干虾蟇【一枚】胡椒【十五粒】
　　右用干锅入药在内不盖锅口慢火烧烟尽取出研细每用药先以温浆水洗疮口揩干掺药次以别膏药贴之良乆水尽出有刺者即自见
　　铅丹散　治破伤入水肿溃不愈
　　铅丹　蛤粉【等分】
　　右同炒令变色掺疮口上水即出渐愈
　　去水膏　治痈疽破冗后误入皂角水及诸毒水以疼痛及驴马尿粪一切毒水入疮并治
　　糯米粉　砂糖【各三两】甘草【生末一分】
　　右为膏摊在绢上贴毒水出効马汗入疮
　　治马汗入疮毒气攻肿痛方
　　右用马鞭上手执处皮烧灰研细和猪膏涂疮上一方以马鞭稍烧灰猪脂和涂疮上
　　治驴牛马汗入疮
　　右用干冬烧灰洗净疮口擦药在内一方用冬青皮隂干为末傅之
　　证治凖绳卷一百十七
<子部,医家类,证治准绳>
　　钦定四库全书
　　证治凖绳卷一百十八
　　眀　王肯堂　撰
　　外科
　　损伤门
　　趺扑伤损
　　素问云人有所坠堕恶血留内腹中满胀不得前后先饮利药此上伤厥阴之脉下伤少阴之络刺足内踝之下然骨之前血脉出血刺足跗上动脉不已刺三毛上各一痏见血则已左刺右右刺左善悲惊不乐刺如右方【缪刺论】　灵枢云有所坠堕恶血留内有所大怒气上而不行下积于脇下则伤肝又中风及有所击仆若醉入房汗出当风则伤脾又头痛不可取于腧者有所击堕恶血在内若肉伤痛未已可侧刺不可逺取之也【邪气脏腑及厥病篇】
　　东垣医学发明论曰夫从高坠下恶血留于内不分十二经络医人俱作中风肝经留于脇下以中风疗之血者皆肝之所主恶血必归于肝不问何经之伤必留于脇下盖肝主血故也痛甚则必有自汗但人人有汗出皆属风证诸风皆属于肝木况败血凝泣逆其所属入于肝也从高坠下逆其上行之血气非肝而何非伤寒无汗既曰汗必自风化之也故以破血行经为主也
　　灵枢又云身有所伤血出多反中风寒若有所坠堕四肢懈惰不收名曰体惰取小腹脐下三结交阳明太阴也脐下三寸关元也【寒热篇　三结交者即关元穴是也】
　　刘宗厚曰打扑金刃损伤是不因气动而病生于外外受有形之物所伤乃血肉筋骨受病非如六滛七情为病有在气在血之分也所以损伤一证专从血论但须分其有瘀血停积而亡血过多之证盖打扑坠堕皮不破而内损者必有瘀血若金刅伤皮出血或致亡血过多二者不可同法而治有瘀血者宜攻利之若亡血者兼补而行之又察其所伤有上下轻重浅深之异经络气血多少之殊虽宜先逐瘀血通经络和血止痛然后调气养血补益胃气无不効也顷见围城中军士被伤不问头面手足胷背轻重医者例以大黄等药利之后大黄缺少甚者遂以巴豆代之以为不于初时泻去毒气后则多致危殆至于畧伤手指亦悉以药利之殊不知大黄之药惟与有瘀血者相宜其有亡血过多元气胃气虚弱之人不可服也其巴豆大热有毒止能破坚逐积用于此疾尤非切当所以有服下药过后其脉愈见坚大医者不察又以为瘀血未尽而后下之因而夭折人命可不慎欤
　　内经云肝脉搏坚而长色不青当病堕若搏因血在脇下令人呕逆　脉经云从高颠仆腹内有血胀满其脉坚强者生小弱者死
　　金匮云寸口脉浮微而澁然当亡血若汗出设不汗者其身有疮被刀斧所伤亡血故也　脉经云金疮血出太多其脉虚细者主数实大者死　金疮出血脉沈小者生浮大者死　砍疮出血一二石脉来大者二十日死　砍刺出血不止者其脉止脉来大者七日死滑细者生
　　右破伤之脉若瘀血停积者坚强实则生虚细涩则死若亡血过多者虚细涩则生坚强实则死皆为脉病不相应故也
　　戴院使云仆踣不知曰攧两手相搏曰扑其为损一也因攧扑而迷闷者酒调苏合香丸灌之因攧扑而损伤宜逐其恶血酒煎苏木调苏合香丸或鸡鸣散或和气饮加大黄入醋少许煎或童便调黑神散不用童便用苏木煎酒调亦得攧扑伤疼酒调琥珀散极佳乌药顺气散亦可
