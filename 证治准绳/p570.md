<!-- { "loadSidebar": true } -->
　　大黄【一两酒蒸】桃仁【二七粒去皮尖】
　　右研细酒一碗煎至六分去渣鸡鸣时服次日取下瘀血即愈若觉气絶不能言取药不及急劈口开用热小便灌之即愈
　　清上瘀血汤　治上膈被伤者
　　活　独活　连翘　桔梗　枳殻　赤芍药当归　栀子　黄芩　甘草　川芎　桃仁　红花　苏木　大黄
　　右生地黄煎和老酒童便服
　　消下破血汤　治下膈被伤者
　　柴胡　川芎　大黄　赤芍药　当归　黄芩五灵脂　桃仁　枳实　栀子　赤牛膝　木通泽兰　红花　苏木
　　右生地黄煎加老酒童便和服
　　大紫金皮散　治打扑伤折内损肺肝
　　紫金皮　降真香　补骨脂　无名异【烧红酒焠七次】川续断　琥珀【另研】牛膝【酒浸一宿】桃仁【去皮炒】当归【酒焙】蒲黄【各一两】大黄【湿纸裹煨】朴硝【另研各一两半】
　　右为细末毎服二钱食前浓煎苏木当归酒调服
　　破血药　治打扑堕马从髙跌下皮肉不破者此瘀血停积内攻不能言语而或谵妄先宜攻利为先若皮破血流者宜作金疮亾血过多治之
　　柴胡　黄芩　五灵脂　枳实　当归　赤芍药川芎　大黄　生地黄　朴硝　桃仁　红花苏木
　　右水煎入酒童便和服皮破血流者不用酒
　　罗氏花蕊石散　治一切金刅箭镞伤及打扑伤损猫狗咬伤或至死血瘀伤处以药掺之其血化为黄水再掺药便活更不疼痛如内损血入脏腑煎童子小便入酒少许调一大盏服之立效若牛觝肠出不损者急内肠入用细丝或桑白皮为线缝合肚皮缝上掺药血止立活如无桑白皮用生麻缕亦得并不得封裹疮口恐作脓血如疮干以津液润之然后掺药妇人产后败血不尽血迷血晕恶血奔心胎死腹中胎衣不下至死者但心头觉暖急以童子小便调一盏取下恶物如肝片终身不患血风血气证若膈上有血化为黄水即时吐出或随大便出
　　石硫黄【四两】花蕊石【二两】
　　右二味相拌合匀先用纸筋和盐泥固济瓦礶子一个内可容药泥干入药在内再用泥封口干安在四方砖上上书八卦五行字用炭一秤笼叠周匝自己午时从下着火渐渐上彻直至经宿火冷炭尽又放经宿礶冷取出细研以绢罗子罗极细磁盒盛之依法使用
　　破血消痛汤【东垣】治乗马损伤跌破脊骨恶血流下脇下甚痛苦楚不能转侧妨于饮食
　　活　防风　官桂【各一钱】苏木【一钱半】柴胡　连翘当归梢【各二钱】麝香【少许另研】水蛭【三钱炒去尽另研】
　　右为麤末只一服酒二大盏水一盏水蛭麝香另研如泥余药煎至一大盏去火稍热调二味服之两服立愈
　　经治折伤用水蛭新瓦上焙干为细末热酒调下一钱如食顷痛更一服痛止便将接骨药封以物夹定直至好
　　世治从髙至下坠及打击内伤神効麝香水蛭各一两剉碎炒烟出二件研为细末酒调二钱当下畜血未止服其効如神
　　衍自然铜有人饲折翅鴈后遂飞去今人打扑损伤研极细末飞过用当归没药各半钱以酒调频服仍以手摩痛处
　　海治坠落车马筋骨疼痛不止用胡索一两捣罗为散不计时服以豆淋酒调下二钱
　　本童便治卒血及心被打内有瘀血者煎服之一服一升
　　山攧扑伤损松节煎酒吃　攧扑伤重用生姜自然汁四两香油四两打匀无灰酒热调下
　　塞上方治坠伤损扑瘀血在内烦闷者用蒲黄末空心热酒调下三钱瘥
　　表里二十五味药　治攧扑损伤骨碎骨折筋断刺痛不问轻重并皆治之
　　香白芷　紫金皮　破故纸【各醋炒】刘寄奴　川当归【盐炒】赤芍药【米泔浸】黒牵牛　川牛膝【茶水浸】生地黄【盐水浸炒】川芎　乳香　没药　木通　自然铜【骨不碎不用临好时用】草乌【醋炒孕妇不用】木香　川乌【火煨孕妇不用】藿香骨碎补　木贼　官桂　活　独活【已上各一两】熟地黄【盐水炒】杜牛膝【茶水炒各半两】　金刀伤挫臼者去自
　　然铜骨碎骨折者用之然须于此方内去自然铜临好时却入用之如早服以成他疾同研为末用蜜为丸如弹子大用黄丹为衣或被攧扑损伤金刀箭镞不问轻重毎服一丸温酒磨化服或细嚼酒送下如被刀伤全断内损重者以薄荷汤或木瓜汤姜汤灯心汤皆可服病在上食后病在下食前在中者不拘时服　老人骨脉冷宜加当归川芎川乌木香丁香人参半两去白芍药生地黄
　　没药降圣丹　治打扑伤损筋断骨折挛急疼痛不能屈伸及荣卫虚弱外受风邪内伤经络筋骨缓纵皮肉刺痛肩背拘急身体困怠四肢少力
　　没药【另研】当归【酒洗焙】白芍药　骨碎补【爁去毛】川乌头【生去皮脐】自然铜【火煆醋淬十二次研为末水飞过焙各一两】生地黄　川芎【各一两半】
　　右为细末以生姜自然汁与炼蜜和丸毎一两作四丸毎服一丸捶碎用水酒各半钟入苏木少许煎至八分去苏木空心服
　　清心清心药　治打扑伤损折骨出臼刀斧砍磕等伤及肚皮伤破肠出者
　　牡丹皮　当归　川芎　赤芍药　生地黄　黄芩　黄连　连翘　栀子　桃仁　甘草
　　右灯心草薄荷煎入童便和服
　　世治打扑坠损恶血攻心闷乱疼痛水仙散
　　未展荷叶隂干一味为末食前以童子热小便一小盏调下三钱以利下恶物为度
　　圣治扑打坠损恶血攻心闷乱疼痛以大干荷叶五斤烧令烟尽细研食前以童子热小便一小盏调三钱七日三服
　　止痛止痛药　治打扑伤损折骨出臼金疮破伤当归　牛膝　川芎　淮生苄　赤芍药　白芷活　独活　杜仲　续断【各一两】肉桂　八角
　　茴香　乳香　没药【各五钱】南木香　丁皮　沉香血竭【各二钱半】
　　右末老酒调服
　　散血定痛补损丹　治诸般伤损肿痛
　　当归　川芎　赤芍药　生苄　白芍药　牛膝续断　白芷　杜仲【制】骨碎补　五加皮　
　　活　独活　南星【制】防风【各一两半】官桂　乳香　没药【各一两】南木香　丁皮　角茴【各五钱】
　　右末酒调服
　　定痛当归散　治诸损肿痛
　　当归　川芎　赤芍药　白芍药　熟苄　活独活　牛膝　续断　白芷　杜仲【各二两】川乌
　　【炮】乳香　没药　肉桂【各一两】南木香　角茴　丁皮【各五钱】
　　右末酒调服
　　四草定痛汤　治打扑跌堕压磕等伤肿痛
　　山薄荷　寳塔草　矮金屯叶　皱面藤叶
　　右生采叶擂酒服根梗煎酒服
　　圣灵丹　治一切打扑损伤及伤折疼痛不可忍者并宜服之
　　乳香【五钱】乌梅【去核五个】白米【一撮】蒿苣子【一大盏炒取二两八钱】
　　右为细末炼蜜和丸如弹子大毎服一丸细嚼热酒吞下食后一伏时痛不止再服
　　活血顺气何首乌散　治打折筋骨初然便宜服此药顺气踈风活血定痛
　　何首乌　当归　赤芍药　白芷　乌药　枳殻防风　甘草　川芎　陈皮　香附　紫苏
　　活　独活　肉桂
　　右薄荷生地黄煎入酒和服　疼痛甚者加乳香没药
　　川芎散　治跌扑损伤疎利后用此药调理
　　川芎　当归　芍药　黄茋【各一钱半】青皮　乌药陈皮　熟地黄　乳香【另研】茴香【各一钱】
　　右作一服水二钟煎至一钟不拘时服
　　本宣和中有一国医忽承快行宣押就一佛刹医内入医诊视之已昏死矣问其从人皆不知病之由惶恐无地良久有二三老内人至下轿环而泣之方得其实云因蹴秋千自空而下坠死医者云打扑损伤自属外科欲申明又恐后时参差不测再视之微觉有气忽忆药箧中有苏合香丸急取半两于火上焙去脑麝用酒半升研化灌之至三更方呻吟五更下恶血数升调理数日方瘥　先夫人之丧一守灵妇登髙取物坠下昏冒不省人事予急令煎苏木汤调苏合香丸灌之明日已平复矣
　　活血活血丹　治打扑伤损动筋折骨跌堕砍磕刀斧等伤诸般风疾左瘫右痪手足顽麻妇人血风浑身疼痛冷痹一切损伤悉皆治之
　　青桑炭【一斤】当归　牛膝　川芎　赤芍药　熟苄黑豆【酒煮】何首乌　南星【制】白芷　老松莭【烧】
　　杜仲【制】破故纸　活　独活　苍术【制】防风荆芥　骨碎补　桔梗　栗问　续断【各四两】草乌【醋煮炒】川乌【炮】肉桂　木鼈子【炒】角茴　地龙【去土】白敛　白芨【煨】细辛　降真香　檀香　松香枫香　五灵脂　京墨【煆】血竭　乳香　没药【各二两】
　　右末醋煮秫米粉糊为丸弹子大晒干以生漆抹手上挪漆为衣隂干却以布袋盛挂于风处经久不坏亦不失药味毎服用当归酒磨下　伤筋折骨加自然铜煆醋淬二两若金刅出臼不可用之
　　大活血丸　治打扑伤损折骨碎筋瘀血肿痛瘫痪顽痹四肢痠疼一切痛风等证
　　青桑炭【一斤】栗问　骨碎补　南星【制】白芍药　牛膝　川乌【炮】黒豆【酒煮各一两六钱】自然铜　木鼈子【各八钱】细辛【一两】降真香节　枫香【各三钱】乳香　没药血竭【各六钱】
　　右末醋煮秫米粉糊集众手瘥为丸缓则发裂如弹子大干用生漆为衣久则不坏毎用一丸用无灰酒磨化服
　　黄末子　治证同前
　　川乌【炮】草乌【酒煮炒】降真香　枫香　肉桂　松香姜黄　乳香　没药　细辛【各五钱】当归　赤芍
　　药　活　独活　川芎　蒲黄　白芷　五加皮　桔梗　骨碎补　苍术【醋煮】何首乌　川牛膝片姜黄【各一两】
　　右末酒调下欲好之际加自然铜制一两只折骨者便可用之
　　白末子　治证同前
　　白芷　南星【制】白术　何首乌　桔梗　活独活　白芍药　白杨皮　川芎　白茯苓　白敛　当归　薏苡仁【炒】骨碎补　牛膝　续断川乌【炮】细辛　肉桂　枫香　乳香　没药【各一两】
　　右末酒调下欲好之际加自然铜制一两只折骨者便可用之
　　红末子　治证同前
　　独活　何首乌　南星【制】白芷　活　当归骨碎补　苏木　牛膝　赤芍药　红花　川芎【各二两】细辛　川乌【制】桔梗　枫香　降真香　血竭　乳香　没药【各一两】
　　右末酒调下欲好之际加自然铜制一两只折骨者便可用之
　　黑末子　治证同前
　　雄鸡毛【烧】桑炭　老松节【烧存性】嫩松心　侧伯叶【醋煮各四两】当归　牛膝　何首乌　黑豆【制】南星【制】骨碎补　熟地黄　活　独活　赤芍药
　　川芎　白芷【各二两】细辛　肉桂　川乌【炮】　草乌【制】木鼈子　南木香　五灵脂　降真香　乳香没药　枫香【各一两】百草霜【五钱】
　　右末热酒调下欲好之际加自然铜制一两只折骨者便可用之
　　牡丹皮散　治跌扑闪剉伤损滞血疼痛
　　牡丹皮　当归　骨碎补　红花【酒浸】续断　乳香没药　桃仁　川芎　赤芍药　生地黄
　　右水酒煎服却用秫米饭热罨缚冷又蒸热换缚
　　橘术四物汤　治跌扑磕伤滞血体痛饮食少进当归　川芎　白药　淮牛苄　陈皮　白术红花　桃仁
　　右生地黄煎服　骨节痛加活独活　痛不止加乳香没药
　　黑神散【和剂】
