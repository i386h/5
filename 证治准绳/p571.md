<!-- { "loadSidebar": true } -->
　　黒豆【去皮炒半升】熟干地黄【酒浸】当归【去芦酒制】肉桂【去麄皮】干姜【炮】甘草【炙】芍药　蒲黄【各四两】
　　右为细末每服二钱酒半盏童子小便半盏不拘时煎调服
　　当归补血汤　治金刅所伤及跌磕打扑皮肉破损亾血过多此宜止痛兼补为先若皮肉不破损者宜作瘀血停积治之
　　当归　川芎　白药　熟苄　防风　连翘活　独活　乳香　没药　白芷　续断　杜仲
　　右生地黄煎入童便和服不可用酒　气虚加人参白术黄茋　按补血须用参茋为君此上用四物亦活血之药非补血也况加以独防芷之耗散乎
　　顺气复原通气散　治打扑伤损作痛及乳痈便毒初起或气滞作痛
　　木香　茴香【炒】青皮【去白】穿山甲【酥炙】陈皮　白芷甘草　漏芦　贝母【各等分】
　　右为末每服一二钱温酒调下
　　薛按前方治打扑闪错或恼怒气滞血凝作痛之良剂经云形伤作痛气伤作肿又云先肿而后痛者形伤气也先痛而后肿者气伤形也若人元气素弱或因呌号血气损伤或过服尅伐之剂或外傅寒凉之药血气凝结者当审前条大法用温补气血为善
　　接骨接骨神効无比累念用当三钱一百零八个【钱原字连草者】以铁线穿定用活桑木一根作柴烧钱红米醋一大碗未煎者不入盐将所烧钱焠入醋中如此焠之以醋干为度取醋中焠落铜钱末就用醋洗去灰晒干为极细末再用黑雄鸡一只清汤煮熟去肉用骨一副以醋炙酥为末入乳香没药各一两与铜钱末一处和匀每服一钱临服时用患人髪在顶上者洗去垢烧灰入药中无灰酒调服不吐只一服如吐出再服如痛止不可再服必须先夹缚所折骨端正用杨树皮刮去肉糊并外麤皮傅之下咽更不痛五七日便能运动必终身忌荸荠一名地栗
　　一方用五铢钱醋焠一两二钱黑鸡骨三两研细匀每服病在下四钱踈服食前病在上二钱半频服食后一方有乳香没药
　　洁古方用醋焠半两钱苏木定粉南硼砂各一钱为末作一服当归酒二三服痛止勿服
　　丹接骨散
　　没药　乳香【各五钱】自然铜【一两醋焠】滑石【二两】龙骨【三钱】赤石脂　白石脂【各二钱】麝香【后入少许】
　　右为细末以好醋浸没煮多为上干就炒燥为度临服入麝香少许挑小茶匙在舌上温酒下病分上下食前后服若骨已接尚痛去龙骨石脂而多服尽好
　　世又接骨方
　　乳香　没药　苏木　降真香　川乌【去皮尖】松明节　自然铜【米醋淬各一两】地龙【去土麻油炒半两】血竭【三钱】龙骨【半两生用】水蛭【油炒半两】土狗【十个油浸炒】
　　右为细末毎服五钱酒调下在上食后在下食前
　　定痛接骨紫金丹
　　麝香　没药　红娘子【各一钱半】乌药　地龙【去土】茴香陈皮　青皮【各二钱半】川乌　草乌【炮各一两】五灵脂【去皮】
　　木鼈子【去殻各半两】黑牵牛【五分生用】骨碎补　葳灵仙金毛狗脊　防风【去芦】自然铜【醋焠七次各五钱】禹余粮【四钱碎】
　　右为细末醋糊丸如桐子大毎服十丸至二十丸温酒送下病上食后病下食前服
　　麦兜散
　　半两钱【煅醋焠七次】自然铜【煅醋焠七次】地鼈虫【焙干】
　　右三味等分每服酒调一分不可多多则骨髙起矣
　　一方用五铢钱煅淬研细毎服一麦殻许虫浆调下接骨仙方
　　人骨【小儿者尤佳煆一两】乳香【二钱】喜红绢【一尺烧存性】
　　末之毎服二钱温酒下
　　又方
　　小儿骨【煅一两】乳香【五钱】白面【三钱炒】
　　右为末无根水调为丸如梧桐子大每服三十丸热酒吞下
　　搜损寻痛丸　能接骨徧身疼痛久损至骨如金刅伤则后用之
　　乳香　没药　茴香【炒各二钱】肉桂【三钱】军姜【炒】丁皮独活【炒】草乌【炒黄色】赤芍药【炒】石粘藤【炒】白芷【各五钱】当归　川芎　薏苡仁【炒各一两如筋絶脉絶多加此一味】骨碎补【炒二两】
　　右作末蜜为丸用生姜细嚼温酒呑下如为末用姜酒调服亦可浸酒吃亦可如折伤则须用药徧身顽麻方可用药接骨加草乌一匕多热酒调服量人老弱虚实加减用之如其人麻不觧可用大乌豆浓煎汁解之如无豆淡煎浓防亦可如吐加姜汁














　　证治准绳卷一百十八
<子部,医家类,证治准绳>
　　钦定四库全书
　　证治凖绳卷一百十九
　　明　王肯堂　撰
　　外科
　　损伤门
　　金疮
　　治金疮白药
　　黄蘖　黄芩　当归　赤药　黄芪　牡丹皮生地黄　木鼈子【去殻】黄连　地骨皮　桑白皮
　　甘草【各一钱半】　白芷　马蓼梢叶【生者一钱火煆过】
　　右用桐油三两煎黄色滤去滓再煎油稍熟入细白板松香壹片慢火煎须频频栁枝搅匀却入乳香没药黄丹各七钱煎数沸出火顷时以少绵铺于前滤药滓布上滤过先用瓦钵满盛清水八分却滤药于钵水中将去清水中如绷麪状绷三二百度愈绷愈白故名白药常以清水浸倾于冷地上用物遮盖勿令尘入五七日一换水刀斧一应金伤量伤孔大小取一块填于伤孔中以白纸防之随手不疼一日一换五日生肉筋断加杜仲续断各二钱同煎收疮口加龙骨半钱碎了煎入药内打损只敷于油纸上贴之即愈却不须入接筋龙骨等剂
　　太乙膏　治金疮箭镞不问轻重并痈疽疖毒用此傅之
　　白芷　苍术　石膏【醋炒】白胶香　乳香　没药黄丹【各五钱】
　　右为末用真麻油四两桐油亦可以黄蜡一两先煎油栁枝搅次入白芷等煎少顷却入白胶香石膏得同煎试欲成珠却入蜡同煎片时用生布滤过瓦器收藏用油单纸摊之损伤傅疮口自然肉不痛速愈
　　理伤膏　治打扑伤损折骨出臼刀斧跌磕等伤陀僧　黄丹　自然铜　黄蜡　猪油【各四两】乳香没药【各一两】松香　麻油【各一两】
　　右以折伤木皮一两铡碎入油煎数沸滤去滓入陀僧黄丹慢火熬成膏次入松蜡熔化再熬滴水中成珠为度却入乳香没药自然铜末和匀摊贴
　　金疮神効方
　　五倍子　降真香
　　右各炒焦出火毒后硏为末等分干掺虚者加人参末
　　封口药　治刀斧伤割喉断耳缺唇伤破肚皮跌破隂囊皮等证大効
　　乳香　没药　儿茶　当归　杉皮炭【各一钱】麝香【五厘】片脑【一分】猪母矃菜【一钱如无此叶用葛叶毛藤子叶亦可】
　　右各另硏细末秤合和匀入麝研细次入脑研匀磁器收贮如缺唇先以小气针作三截针之用绢线一条两头搓猪毛以唾蘸湿抹封口药于线上将药线三截穿定却以麻药抹缺处以剪刀抹封口药薄剪去些皮以线即缝合就以鸡子黄油搽患处以金毛狗脊毛薄铺于上却以封口药末掺于上每日用药水轻洗去搽油换药每日只换一次待八日剪去线搽药
　　洗药
　　桑白皮　荆芥　黄连　黄蘖　当归　白芷赤药　连翘　生地黄
　　右煎去滓洗净
　　麻药
　　川乌　草乌　南星　半夏　川椒
　　右末唾调搽之
　　本事地黄散　治金疮止血除疼痛辟风续筋骨生肌肉
　　地黄【苖】地菘　青蒿　苍耳【苖】生艾汁【三合】赤【各五两入水煎取汁】
　　右五月五七月七日午时修合以前药汁拌石灰隂干入黄丹三两更杵为细末凡有金疮伤折出血用药包封不可动十日瘥不肿不脓
　　世治金疮风化石灰韮叶嫩者同捣入鹅血调和成饼乗风隂干为末傅上【无鹅血亦得】　治金疮血不止用半夏石灰郁金三物为末掺上伤处即住
　　崔疗金鎗刀斧伤破血以石灰一升石榴花半觔捣取末少许捺少时血断便瘥
　　百草散　治金疮
　　右五月五日平旦使四人出四方各于五里内采一方草木茎叶每种各半把勿令漏脱一事日正午时细切碓捣并石灰极令烂熟一石草断一斗石灰先凿大实中桑树令可受药取药纳孔中实筑令坚仍以桑树皮蔽之用麻油捣石灰极粘宻泥之令不泄气又以桑皮纒之使坚牢至九月九日午时取出隂干百日药成捣之日晒令干更捣绢筛贮放凡一切金疮出血伤折即时以药封裹治使牢勿令动转不过十日即瘥不肿不脓不畏风若伤后数日始得药须暖水洗令血出然后傅此药大验平时无事宜多合以备仓卒金疮之要无出于此一方云采时不得囘头任意摘取方囘入杵臼内烂捣如泥量药多少以意入石灰和匀取出拍成膏日中曝干遇用旋取撚碎若刀斧伤干傅取血止为度汤火伤冷水调开涂傅蛇蝎犬鼠咬伤先以温水洗以津液调傅疥疮先损以药末干贴湿癣以醋调傅其効如神
　　灰弹散　治刀斧伤血出不止及多年恶疮
　　右用多年石灰细研鸡子清调成团煆过候冷再研细若刀斧伤掺之患处若多年恶疮以姜汁调傅一方单用石灰掺患处裹定并瘥
　　洁古末药散　刀箭药止血住痛
　　定粉　风化灰【各一两】枯矾【三钱】乳香【五分】没药【一字各另研】
　　右件各研为细末同和匀再硏掺之
　　生肌止血立効方　治金疮辟一切风冷续筋骨石灰【二升捣生地黄青蒿汁和作团火煆赤细研】狗头灰【细研】芎防　艾叶　地松　宻陀僧【各半两】黄丹【一两】麒麟竭【三分细研】
　　右为细末硏匀蜜封之毎遇金疮傅之
　　丹溪云刀斧伤石灰包之痛止血住
　　精胜金方治刀斧伤止血生肌蚕蛾散晩蚕蛾为末掺匀绢帛裹随手疮合血止一切金疮亦治　一法用生晩蚕蛾石灰二味同捣成饼隂干为末傅之
　　杀伤不透膜者
　　右用乳香没药各一皂子大研烂以小便半盏好酒半盏同药通口服然后用花蕊石散或乌贼鱼骨或龙骨为末傅疮口上立止
　　杀伤气偶未絶
　　右取葱白热锅炒熟徧傅伤处顷即再易其痛自止但青叶亦可
　　本刘寄奴散　治金疮止疼痛
　　刘寄奴一味为末散掺金疮口裹昔宋髙祖刘裕微时伐荻见大蛇长数丈射之伤明日复至闻有杵臼声往觇之见青衣童子数人于臼中捣药问其故答曰我王为刘寄奴所射合药傅之帝曰神何不杀之答曰寄奴王者不死不可杀帝叱之皆散收药而去毎遇金疮傅之効寄奴髙祖小字也此药非止治金疮治汤火疮大妙经验方云刘寄奴为末先以糯米浆鸡翎扫着伤处后掺药末在上并不痛亦无痕大凡汤火伤急用盐水洗之防肉不坏
　　世治金疮打扑损伤用莃黄草研细入盐少许罨之愈金疮血出不止挼小蓟叶封之　金疮止血杵覆盆
　　花苗傅疮立止【梅师方】
　　本治金疮血不止兼痛用血竭末傅立止
　　精治恶疮金疮刀斧伤见血方以好降真香为末贴之入水并无伤痕絶妙【方见华陀中藏】
　　治刀箭伤出血不止并骨折
　　防榔【一个】木香　胡地黄【各三钱】
　　右为末傅疮口血立止又可接骨
　　神仙刀箭药
　　右取桑叶隂干为末干贴如无旋熨干为末傅之一方用新桑叶硏取白汁涂之能合金疮
　　治刀斧伤磕擦及破伤风浮肿者
　　右用平胃散以姜汁调傅若急卒只以生姜和皮烂捣罨患处止痛截血且无疤痕
　　又方
　　用海船缝内久年油灰硏碎掺之
　　治刀伤及竹木刺出血
