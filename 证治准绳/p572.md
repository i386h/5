<!-- { "loadSidebar": true } -->
　　右急以自己小便淋洗三二次立止不妨入水
　　治金疮
　　右以牛蒡叶贴之永不畏风亦不溃脓及捣傅之
　　麒麟竭散　治刀箭伤筋断骨止痛定血避风
　　麒麟竭　白芨【各半两】黄蘖　宻陀僧　白芷　白敛　当归【炒】炙甘草【各一两】
　　右为细末毎用少许干掺疮上立効
　　如神散　治一切刀斧所伤血出不止并久患恶疮虎骨【炙研】铅丹【火煆令赤】龙骨【研各半两】乳香【如皂子大另研】腻粉【研】丹砂【研各一钱】麝香【少许另研】
　　右研极细匀一切疮以黄连汤或盐汤洗拭干掺药在疮上不得衣粘着疮口
　　金伤散　治金刄箭镞所伤血出不止及落马打伤肉绽血出
　　白芨　白敛　乳香【各一两】石灰【半斤逺年者佳】龙骨【半两】黄丹【少许】
　　右为细末入黄丹研如淡红色毎用干掺患处上用輭纸更以绢帛裹防忌风水干痂为妙
　　定血散　治一切刀伤血出不止收敛疮口
　　南星【生】槐花【炒】郁金【各四两】半夏【生用二两】乳香【研】没药【另研各二钱半】
　　右为细末研匀毎用干掺患处忌水洗
　　治金刄或打伤血出不止
　　降真香末　五倍子末　铜【削下镜面铜于乳钵内各研细等分】
　　右拌匀傅损处昔安丰手击朱嵩碎首用此而愈
　　治金疮伤损血出
　　右用生牛胆入石灰末候干掺上即止以腊月牛胆入风化石灰悬当风处候干用
　　五倍散　治金疮血出不止亦治疳疮
　　右以五倍子生研为末干贴血立止
　　神奇散　治刀斧伤并箭伤血出不能止者
　　麒麟竭　没药【各研】自然铜【煆】南星【炮】干姜【烧灰】铅丹【炒黑】腻粉　瓦藓【各一分】麝香【少许】
　　右为细末和匀先以盐汤洗疮却以烧葱捣汁涂然后干掺疮上三二次
　　军中一捻金散
　　金樱叶　嫩苎叶【各二两】桑叶【一两】
　　右捣烂傅若欲致逺隂干作末用帛缚上血止口合名草蝎经进方以五月五日或闭日收药良
　　治诸伤瘀血不散
　　右于五六月收野苎叶擂烂涂金疮上如瘀血在腹用顺流水擂烂服即通血皆化水以死猪血试之可騐秋月恐无叶可早收之
　　龙骨散　治金刄箭伤生肌长肉定痛止血诸疮敛口龙骨　滑石　枯矾　寒水石　乳香　没药黄丹【炒各半分】轻粉【少许】
　　右为细末毎用干掺外用膏药贴之効
　　金伤散　治刀斧伤辟风生肌止痛
　　白芨　黄丹　陈石灰【风化】桑白皮【各二两】龙骨　南星　白附子【各一两】
　　右为细末毎用干贴之
　　完肌散　治金疮
　　陈石灰【二两】黄丹【半两】龙骨　蜜陀僧　桑白皮【各四两】麝香【一钱另研】
　　右为细末干掺患处
　　生肌膏　治金疮及一切打损疮
　　胡粉　白药　熏陆香　干姜【炮各二两】油【四两】黄蜡【二两】
　　右为细末以油蜡相和煎如膏用贴疮上日二换之
　　治金疮生肌肉
　　右生捣薤白以火封之更以火就炙令热气彻疮中干即易之白色者好亦治金疮中风水肿痛
　　止血收疮口方
　　右以鸡内金焙为末傅之立止
　　定血散　治刀斧伤止血定痛生肌
　　蜜陀僧【半觔】乌贼鱼骨　龙骨　白矾【粘各二两】桑白皮【一斤】黄丹【一两】
　　右为细末毎用干掺患处定血如神
　　松皮散　治金刄箭镞伤用此生肌
　　老松皮【一两】石灰【二两矿者以瓦盛之上用瓦盖灰火四畔上下炼一夜至晓研细】
　　右为细末和匀傅之止血收疮口立効
　　药蛆方　治金疮内烂生蛆者
　　右以皁矾飞过干贴其中即死
　　蒲黄方　治金疮中风寒水露肿痛入腹
　　右用蒲黄并旧青布内在小口瓶中烧取烟熏疮汁出愈
　　治金疮因风水肿
　　右取蜡不以多少镕化入盐少许滴在疮上或先以盐罨疮上后熔蜡令热得所灌疮中亦可
　　艾叶方　治金疮中风掣痛并手足不仁
　　右用艾叶生熟者令揉团得所内瓦甑中塞诸孔独留一目以通气熏蒸患处良久身体自知立愈
　　仲景金疮方王不留行散主之
　　王不留行【八月八日采】蒴藋细叶【七月七采】桑根【用白皮根行东南者三月三日采】甘草【各十分】川椒【三分除目及闭口出汁】黄芩　干姜芍药　厚朴【各二分】
　　右九味桑根皮以上三味烧灰存性勿令过各别研杵筛合治为散服方寸匕小疮即粉之大疮但服之产后亦可服如风寒桑东南根勿取之前三物皆隂干百日用
　　定痛乳香散　治金伤并折骨打扑伤损
　　乳香　没药【各二钱】败板【一两】紫金皮【二两】当归须骨碎补　虎骨【酥炙各半两】穿山甲【火炮少许】半两钱【五个如无以自然铜火煆醋焠代之】
　　右为细末毎服一钱如病沉服二钱以好酒调服损上者食后服损下者食前服
　　地榆绢煎　治刀刄所伤内损大肠及两脇肋并腹肚伤破大便从口中出并中大箭透射伤损肠胃及治产后伤损小肠并尿囊破小便出无节止此方神妙饵至一服其药直至损处补定伤痕隔日开疮口看之只有宿旧物出即无新恶物出疮口内用长肉散子作烬子引散药入疮里面候长肉出外其痕即自合
　　地榆【八两洗净捣为细末】绢【一疋小薄者】
　　右用清水洗净绢糊以炭灰淋清汁二斗煮绢灰汁尽为度绢以烂熟擘得成片叚五寸至三寸即取出压尽灰汁于清水内洗三五度令去灰力尽重入锅内以水二斗入地榆末煎煮熟烂以手撚看不作绢片取入砂盆研之如面糊得所分为二服用白粳米粥饮调空心服之服了仰卧不得惊动转侧言语忌一切毒食熟烂黄雌鸡白米輭饭余物不可食之其余一服至来日空心亦用粥饮调服其将养一月内切须慎防如是产后所伤服一疋分作四服毎服粥饮一中盏调服日一服
　　刀伤血不止一味白芍药散白酒调服即以散掺伤处其有血出不止势难遏者用龙骨乳香等分研末窒患处虵鱼草捣塞尤妙
　　广金疮血不止痛白芍药一两熬令黄杵细为散酒后米饮下二钱并得初三服渐知
　　当归散【一名内补散一名苁蓉散】　治金疮去血多虚竭此药内补当归【微炒】川芎　干姜【炮】川椒【去目闭口炒出汗】桂心　黄芩　桑白皮　呉茱茰【汤浸焙干】白芍药　炙甘草【各半两】肉苁蓉【四两酒浸一宿去皮炒干】人参　黄茋　厚朴【去麄皮姜汁炙令香熟各一两】
　　右为细末每服二钱食前温酒调下日三四服一方有白芨无黄芩桑白皮
　　内塞散　治金疮去血多虚竭疼痛羸弱内补
　　黄茋　当归　白芷　芎防　干姜　黄芩　药　续断【各二两】附子【半两】细辛【一两】鹿茸【酥炙三两】
　　右为细末毎服五分匕食前酒调下日三服稍増至方寸匕一方无药
　　蒲黄散　治金疮血出腹胀欲死
　　蒲黄　生地黄【各一两半】黄茋　当归　芎防　白芷续断【各一两】炙甘草【三分】
　　右为细末毎服三钱空心酒调下日三四服血化为水而下若口噤斡开口与之仍加大黄一两半
　　神仙止血散
　　龙骨【五色紧者】诃子【去核各一两】白石脂　苎蔴叶【五月五日午时采隂干各半两】
　　右为细末毎服一钱半食逺水调服之如修合时忌妇人鸡犬见
　　治金疮出血内漏用蝙蝠二枚烧烟尽以水调服方寸匕令一日服尽当下血如水血自消也
　　血出不透致瘀滞为患伤处赤肿或攻四肢头面并鸡鸣散或煎红花调黑神散
　　金疮肠出欲入之磁石滑石各三两为细末白米饮送下方寸匕日再用【鬼防方】
　　磁石散　治金疮肠出宜用之
　　磁石【煆研】滑石【研】铁精【各三两】
　　右为细末研匀毎服一钱温酒调下空心日午晩间各一服仍以针砂涂肠上其肠自收入一方用白米饮调服一方无铁精
　　治伤破肠出不断肠出欲燥而草土著肠者
　　右作大麦粥取汁洗肠推内之常硏米粥饮之二十日稍稍作强糜百日后乃可瘥草土当踧在皮外
　　治金疮中肠出不能入者
　　右以小麦三升用水九升煮取五升绵滤过候冷含喷疮上渐入以冷水喷其背不宜多令人见亦不欲令傍人语又不可令病人知或尚未入收病人卧席四角令病人举身揺须肠自入十日内食不可饱频食而少勿使病人惊惊则杀人
　　治金疮肠出者
　　右以桑白皮作线缝之更以热鸡血涂上立愈唐安金藏剖腹用此法効
　　败弩筋散　治金刄弓弩所中筋急不得伸屈
　　败努筋【烧作灰】秦艽【去苖】杜仲【去皮炙】熟地黄【焙各半两】附子【炮去皮脐】当归【切焙各一两】大枣【三枚取肉焙】
　　右为细末毎服二钱温酒调下空心日午夜卧各一服一方有续断无大枣
　　生干地黄散　治金疮烦闷
　　生干地黄　白芷　当归【炒】桃仁【去皮尖双仁麸炒】续断黄芩　赤药　羚羊角屑　炙甘草【各一两】芎
　　防　桂心【各三分】
　　右为细末毎服二钱食前温酒调下日三四服
　　白薇散　治金疮烦闷不得眠卧疼痛
　　白薇　枳实【麸炒】辛夷仁　括蒌根　赤芍药　炙甘草【各一两】酸枣仁【二两微炒】
　　右为细末毎服二钱食前温酒调下日三四服
　　琥珀散　治金疮弓弩箭中闷絶无所识
　　右用琥珀研如粉以童子小便调一钱服三服瘥髙祖时宁州贡琥珀枕碎以赐军士傅金疮
　　虎骨散　治金疮中风痉肢节筋脉拘急
　　虎胫骨　败板【各酥炙】当归　干蝎【各微炒】桃仁【去皮尖双仁麸炒】芎防【各一两】黒豆【五合】松脂【二两】桂心【三分】
　　右先将松脂并黒豆炒令熟后和诸药捣为末每服二钱不拘时温酒调下
　　荳淋酒　治因金疮中风反强者
　　大荳【六合】鸡矢白【一合】
　　右炒令大荳焦黒次入鸡矢白同炒乗热泻于三升酒中宻盖良久滤去滓毎服五合如人行五里更一服汗出佳未瘥即更作服之汗出为度服后宜吃热生姜粥投之
　　必効酒　治金疮中风角弓反张者
　　右用蒜四破去心顶一升以无灰酒四升煮蒜令极烂并滓每服五合顿服之须防得汗则瘥
　　又方　治金疮中风痉欲死者及诸大脉皆血出多不可止血冷则杀人
　　右用生葛根一斤剉碎以水五升煮取三升去滓每服热饮一小盏日三四服若干者捣为末毎服二钱温酒调服若口噤不开但多服竹沥即止
　　涂封方　治金疮中风角弓反张
　　生鸡子【一两】乌麻油【三两】
　　右先将鸡子打破与麻油相和煎之稍稠待冷涂封疮上
　　葫芦方　治金疮得风身体痉强口噤不能语或因打破而得及刀斧所伤得风临死服此并瘥
　　右取未开葫芦一枚长柄者开其口随疮大小开之令疮大小相当可绕四邉闭塞勿使通气上复开一孔取麻子油烛两条并燃以葫芦口向下熏之烛尽更续之不过半日即瘥若不止亦可经一二日熏之以瘥为度若烛长不得内葫芦可中折用之
