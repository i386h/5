<!-- { "loadSidebar": true } -->
　　金屯叶　宝塔草　山薄荷　猪母矃　芙蓉叶地薄荷　桑叶尾　泽兰叶
　　右捣烂取汁泡酒服以滓和大黄末傅贴
　　又方
　　猪母矃【多】泽兰叶　生地黄【根叶俱用】
　　右捣烂取汁泡酒服以渣傅贴
　　又方
　　朴树叶　水坟叶
　　右捣烂傅贴
　　又方
　　菉荳粉　侧栢叶【各研等分】
　　右以鸡子清和梣油打匀调荳粉搅匀时时以鸭毛扫之
　　又方
　　大黄【三两】防榔【三钱】石膏【煆六两】
　　右末用猪胆汁鸡子清梣油打匀入末搅匀时时鸭毛扫涂之
　　生肌桃花散
　　轻粉　血竭　蜜陀僧　干胭脂【各一钱】
　　右研细毎用干掺仍以膏药贴之
　　灵异膏　治杖疮金疮攧扑皮破汤火伤久年恶疮川郁金【三两】生地黄【二两】粉草【一两】腊猪板脂【一斤】
　　右剉细入脂内煎焦黒色滤去滓入明净黄腊四两熬化搅匀以磁器贮之水浸久去水收用时先以冷水洗疮拭干却敷药在疮上外以白纸贴之止血定疼且无瘢痕汤烫火烧不须水洗治冻疮尤妙
　　乳香膏　治金疮杖疮神効
　　乳香　没药　川芎　自然铜【各七钱】当归　羌活独活　石膏　川牛膝　刘寄奴　黒牵牛
　　黄蘖皮　破故纸　白胶香　生地黄　熟地黄赤药　白药　紫荆皮　黄丹　白芷【各三】
　　【钱】黄蜡【一两】清油【四两】
　　右除胶香丹蜡外余药为末入油内煎以栁枝不住手搅试将成膏却入三味更试成膏以生布滤净以瓦器盛水倾在水中用箆摊开贴疮孔深者撚成膏条穿入孔中不问浅深放疮上如作热加轻粉片脑朴硝入膏内贴之
　　银粉膏　治杖疮
　　光粉【一两】乳香　没药　赤石脂　樟脑【各一钱】水银【二钱半】
　　右末用猪脂二两黄蜡五钱镕化调末成膏油纸摊贴
　　又方
　　水银　樟脑【各二钱】乳香　没药　血竭【各一钱】片脑【一分】水牛油　黄蜡　猪脂【各一两】
　　右末先将油蜡镕化候冷和末搅匀油纸摊贴
　　牛脂膏　治杖疮神効
　　乳香　没药　樟脑【各五钱】黄蜡【四两】水牛油【一斤】
　　右末先镕蜡次入油和匀调末搅匀油纸摊贴或以天芋叶摊贴极妙
　　红膏药　治杖疮及臁疮
　　黄丹【飞炒二两】乳香　没药　儿茶　血竭　硃砂樟脑　水银【各一钱】麝香　片脑【各一分】黄蜡　水牛油　猪油【各一两】
　　右末先以蜡镕化次入油和匀候冷入末搅匀油纸摊贴臁疮作隔纸膏贴之
　　白膏药　治杖疮及臁疮
　　光粉【二两】甘石【炒水淬飞过】白石脂【煆】龙骨　乳香　没药　枫香　樟脑　水银【各一钱】麝香　片脑【各一分】黄蜡【半两】柏油【一两】猪油【一两半】
　　右末先镕蜡次入油和匀候冷调末搅匀油纸摊贴臁疮作隔纸膏贴之
　　黑膏药　治杖疮及诸疮神効
　　防风　荆芥　连翘　大黄　黄连　黄芩　黄蘖　赤药　当归　参　紫荆皮【各一两】木鼈子　白芷　杏仁　桃仁　生苄【各五钱】地园荽黄花苑　侧栢叶　地薄荷　猪母矃【各二两】乳香没药　皃茶　大黄　当归【各一两】杉皮炭　枫
　　香　龙骨【煆】赤石脂【煆】血竭　樟脑【各五钱】孩儿骨【煆】硃砂　水银【各二钱半】麝香【五分】
　　右将后十五味为末将前二十一味铡碎以水煎熬浓汁滤去滓再煎令汁如様入猪油二斤慢火熬令汁干入光粉一斤旋入搅至黒色成膏滴水中成珠可丸不粘手为度次入黄蜡二两镕化出火毒数日再微熬镕入乳香后十五味末搅匀油纸摊贴
　　秘传杖疮膏方　专治打伤又治金疮及无名肿毒臁疮若跌伤及别様疮忌贴
　　香油【四两真者佳将穿山甲栢枝先入油中煎数沸去二件查乗热将薄绵滤净油复入锅中煎沸以次下药冬月用油五两】穿山甲【一片】栢枝【一根已上二件止取油煎汁不用查取法见前】槐枝【一茎须另报开小条不用大树上者入药油用此频搅】府丹【即飞丹净水飞过去漂脚取细末一两作二次入油】水花硃【净水飞过去漂脚晒干取细末二钱】血竭　没药　乳香　孩儿茶【已上四件各三钱捶碎和匀共入铜锅炭火上炒沸过为细末】新珍珠　新红象牙【各麫包烧存性取细末油旧者不用】面粉【炭火上烧黄各一钱】人指甲【炒黄】三七【晒干取细末】石乳【铜锅内炒过取细末】黄连【细末】黄芩【细末各三分】海螵蛸【五分细末】半夏【大者十枚为细末已上十六件俱用极细筛节过和匀分作五分留起一分看膏药老嫩加减止用四分作四次下下法如左】樟氷【细末四钱】黄蜡【二钱】氷片【一分】麝香【三分】阿魏【成片者五分已上十件待诸药俱下尽临起锅时方下搅极匀取出阿魏查】
　　右药先将细末药分五分其四分以次下锅如左其一分留看药厚薄以为増减如四分已下尽药尚薄亦将此分渐下如正好留此一分待贴膏药时掺在患处尤妙
　　煎法用上好香油四两入铜锅中炭火煎沸沸时入栢枝一茎穿山甲一片在内煎数沸去二药渣将薄绵纸乗热滤净油揩净锅复入油于锅中煎沸下府丹五钱用槐条急搅不住手至成膏方止候六七煎后用清水潄净口喷清水少许于锅中即取起锅一起锅时于前四分中细末药将一分渐渐逐一挑下急搅如前此分药尽约均和了将槐条蘸药滴水且未要成珠复置锅火上急搅候沸起锅
　　二起锅复将前末药一分渐下锅中急搅如前约均和滴水要成珠复置锅炭火上急搅候沸起锅三起锅渐下药搅如前约均和将药滴水虽成珠尚要粘手复置锅火上如前
　　四起锅渐下药如前急搅约均和将药滴水成珠珠要将至不粘手了复置锅炭火上候沸起锅
　　五起锅即下黄蜡二钱府丹五钱急搅如前将药滴水成珠要须不粘手又不可太老了如尚粘手将前留下一分末药渐下以不粘手为度如不粘手了即下水花硃二钱次下樟氷末四钱急搅方下麝三分阿魏五分氷片一分急搅不住手量药已均和了撩阿魏渣去之以药入磁器内浸冷水中片时候凝将药寻露天天阳净地掘坎将磁器倒覆于坎中仍以磁器好候七日后方起
　　一藏法用油纸及箬包好缾口以防泄气
　　一摊膏药时用汤中煎过净油单纸摊上药不用火烘止用热汤入器中将油纸放器上以药放上摊开又不用太厚须于纸上照得见为妙如以绢摊用汤顿烊药摊上
　　一贴时先将莱菔汁桑叶煎汤露中露过一宿用以洗患处方用贴之
　　一既贴后毎日洗一徧不要换膏药至二三日后血散风去方换收口黒膏药【即万应膏也】
　　万应膏方　专主杖疮收口神効
　　香油【二斤真者滤净】黄连　黄蘖　黄芩【各五两】栢枝　槐枝【各一束已上俱防咀去碎屑】府丹【一斤水飞去漂脚晒干】乳香　没药血竭　孩皃茶【各三钱已上四件用槌打碎和匀入锅中炭火炒沸为细末筛】
　　【过】象皮灰【用砂炒过去砂取细末】海螵蛸【各五分细末】半夏【一钱细末】龙骨【五分已上八味为极细末用极细筛筛过和匀渐入后药】阿魏【五分】
　　右将真香油二斤滤净入铜锅中煎沸入黄连黄蘖黄芩槐条煎三四沸将细夏布及薄绢纸滤去渣楷净铜锅仍入油于锅中煎沸入前府丹用槐条急搅煎至滴水成珠乗热入磁器中即将前细末药八味及阿魏渐入药中急搅不停候和匀去阿魏渣药冷为度七日后可用藏摊洗法并如前凡人一杖后切不可用手拍之急用明净松香水龙骨炭火煆过须多年者佳二味俱为细末鸡子清调敷恶血自出若能预调此药以待杖过即敷尤妙　滕松川不用松香而用大黄云亦有効
　　薛氏分证主治大法
　　脇肋胀痛若大便通和喘欬吐痰者肝火侮肺也用小柴胡汤加青皮山栀清之若胸腹胀痛大便不通喘欬吐血者瘀血停滞也用当归导滞散通之内经云肝藏血脾统血盖肝属木生火侮土肝火既炽肝血必伤脾气必虚宜先清肝养血则瘀血不致凝滞肌肉不致徧溃次壮脾健胃则瘀肉易溃新肉易生若行尅伐则虚者益虚滞者益滞祸不旋踵矣　有一患者患此胀痛发热欲呕两脇热胀肝脉洪大薛曰肝火之症也但令饮童便并小柴胡汤加黄连山栀归梢红花诸证果退此证若左关脉浮而无力以手按其腹反不胀者此血虚而肝胀也当以四物参苓青皮甘草之类治之若左关脉洪而有力胸脇胀痛者按之亦痛此怒气伤肝之证也以小柴胡芎归青皮药桔梗枳殻主之盖此证不必论其受责之轻重问其患处去血之曾否但被人扭按甚重努力恚怒以伤其气血瘀血归肝多致前证甚则胸脇胀满气逆不通或血溢口鼻卒不救　有一患者愈后口苦胸脇胀痛服补肾行气等药不愈薛按其肝脉浮而无力此属肝胆气血虚而然耳用参茋芎归地黄白术麦门五味治之而愈　李进士季夏伤手出血不止发热作渇两脇作胀按之即止此血虚也用八珍加软柴胡天花粉治之顿愈更用养气血之药调理而痊
　　小柴胡汤　治一切扑伤等证因肝胆经火盛作痛出血自汗寒热往来日晡发热或潮热身热欬发热脇下作痛两胠痞满
　　柴胡【二钱】黄芩【一钱五分】半夏　人参【各一钱一】炙甘草【五分】
　　右姜水煎服
　　破血散　治乗马损伤跌其脊骨恶血流于脇下其疼苦楚不可转侧
　　羌活　防风　肉桂　水蛭【炒烟尽另研半钱】柴胡　当归梢　连翘【各二钱】麝香【另研少许】
　　右作一服水一钟酒一钟煎至一钟去滓入水蛭麝香末调匀不拘时温热服





　　证治凖绳卷一百十九
<子部,医家类,证治准绳>
　　钦定四库全书
　　证治凖绳卷一百二十
　　明　王肯堂　撰
　　外科
　　损伤门
　　腰脊痛
　　地龙散　治腰脊痛或打扑损伤从髙坠下留在太阳经中令人腰脊或胫腨臂腰中痛不可忍
　　地龙　官桂　苏木【各九分】麻黄【七分】黄蘖　当归梢甘草【各一钱半】桃仁【九个】
　　右作一服水二钟煎至一钟食前服
　　戴复庵云攧扑伤疼酒调琥珀散极佳再有乌药顺气散用以治之风腰疼尤宜有攧扑人服药并熏洗搽贴药皆不効自若或教以用白芍药赤芍药威灵仙乳香没药等分为末和匀酒调服随即痛减其半
