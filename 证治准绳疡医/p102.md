<!-- { "loadSidebar": true } -->
　　伤重昏愦者，急灌以独参汤，虽内瘀血，切不可下，急用花蕊石散内化之，恐因泻而亡阴也。若元气虚者，尤不可下，亦用以前散化之。凡瘀血在内，大小便不通，用大黄、朴硝，血凝而不下者，急用木香、肉桂末三二钱，以热酒调灌服，血下乃生。如怯弱之人，用硝黄须加肉桂、木香同煎，假其热以行其寒也。 一妇人，孟冬伤足，亡血头汗，内热作渴，短气烦躁，不时昏愦，其脉洪大，按之微弱，此阴血虚于下，孤阳炎于上，故发厥而头出汗也，以四物合小柴胡汤一剂，汗即止，以四物，去川芎，加参、 、麦门、五味、炙草，少用肉桂，四剂诸症悉去，又三十余剂，血气复而愈。 一男子，孟夏折腿，出血过多，其初眩晕眼花，后则昏愦，此阴血伤损，阳火炽甚，制金不能平木，木旺生风所致，急灌童便，更用人参、当归（各五钱），荆芥、川芎、柴胡、芍药、白术（各二钱），山栀、黄柏、黄芩、桔梗（各一钱），甘草（五分），服之随爽，又用四物，参 （各三钱），生地、柴胡各一钱，四剂烦躁悉去。

　　卷之六　薛氏分证主治大法

　　眩晕

　　有一患者，腹胀呕吐眩晕，用柴胡、黄芩、山栀、紫苏、杏仁、枳壳、桔梗、川芎、当归、赤芍、红花、桃仁四剂而定，后又出血过多，昏愦目黑，用十全大补等药而苏。时肌肉溃烂，脓水淋漓，筋挛骨痛。薛切其脉浮而涩，沉而弱，此因气血耗损，不能养筋，筋虚不能束骨，遂用养气血之药，治之而愈。

　　有一患者，杖疮愈后失于调理，头目不清，服祛风化痰等药反眩晕，服牛黄清心丸又肚腹疼痛，杖痛肿痒，发热作渴，饮食不思，痰气上升，以为杖疮余毒复作，诊左尺脉洪大，按之如无。薛曰：此肾经不足，不能摄气归源，遂用人参、黄 、茯苓、陈皮、当归、川芎、熟地、山药、山茱萸、五味、麦门、炙草服之而寻愈。后因劳热渴头痛，倦怠少食，用补中益气汤加麦门、五味而痊。

　　卷之六　薛氏分证主治大法

　　烦躁

　　有一患者，两胁胀闷，欲咳不咳，口觉血腥，遍身臀腿胀痛，倦怠不食，烦渴脉大，此血脱烦躁也，与童便酒，及砭患处，出死血糜肉甚多，忽发热烦躁汗出，投以独参汤三剂少止；又用补气血，清肝火之药数剂，饮食稍进，后用独参汤间服，诸症悉退，饮食顿加。但不能多寐，以归脾汤加山栀、竹茹四剂而熟睡。因劳心，遂烦渴自汗，脉大无力，以当归补血汤二剂而安，又以十全大补，去川芎加麦门、五味、牡丹、地骨、麻黄根、炒浮麦数剂而汗止，死肉且溃，又二十余剂而新肉生。 有一患者，烦躁面赤，口干作渴，脉洪大按之如无。薛曰：此血虚发躁也，遂以当归补血汤二剂即止。后日晡发热，更以四物加柴胡、牡丹、地骨、黄柏、知母治之，热退而疮敛。东垣云：发热恶寒，大渴不止，其脉大而无力者，非白虎汤证，此血虚发躁也，宜用当归补血汤治之。裴先生云：肌热躁热，目赤面红，其脉洪大而虚，此血虚也，若误服白虎汤，轻则危重则毙。 有一患者，头额出汗，热渴气短，烦躁骨痛，瘀肉不溃，遂割去之出鲜血，服芩连之药益甚，其脉洪大而微，此气血俱虚，邪火炽盛所致，以四物加参、 、术、炙草，少用柴胡、炒芩，二剂头汗顿止，又加麦门、五味、肉桂二剂，诸症悉退，后用参、 、归、术，炒芍、熟地、麦门、五味十余剂，瘀血溃而脓水稠矣。但新肉不生，以前药倍用白术而敛。吴给事，坠马伤首，出血过多，发热烦躁，肉润筋惕，或欲投破伤风药。予曰：此血虚火动所致，当峻补其血为善，遂用圣愈汤二剂即安，又养气血而疮瘥。 张进士，季秋坠马，亡血过多，出汗烦躁，翌日其汗自止，热躁益甚，口噤手颤，此阴血虚阳火乘之而汗出，为寒气收敛腠理，故汗不得出，火不得泄，怫郁内甚而益增他证也。予用四物加柴胡、黄芩、山栀四剂少止，又用四物，参、、软柴胡、五味、麦门治之而痊。

　　卷之六　薛氏分证主治大法

　　发热

　　若出血过多，或溃脓之后，脉洪大而虚，重按全无，此阴虚发热也，用当归补血汤。脉沉微，按之软弱，此阴盛发躁也，用四君姜附。若发热烦躁，肉润筋惕，亡血也，用圣愈汤。如汗不止，血脱也，用独参汤。其血脱脉实，汗后脉躁者，难治；细小者，易治。

　　《外台秘要》云：阴盛发躁，欲坐井中，用附子四逆汤加葱白。王太仆先生云：凡热来复去，昼见夜伏，夜见昼伏，不时而动者，名曰无火，此无根之虚火也。 杨进士，伤手指， 痛发热，服寒凉之药，致饮食顿减，患处不溃。薛用托里养血之药，食进疮溃。后因劳，每日晡发热，此阴虚而内热也，以四物，软柴胡、地骨皮乃退，更用养血气之药而疮敛。 一男子坠马，腹有瘀血，服药下之，致发热盗汗自汗，脉浮涩。薛以为重剂，过伤气血所致，投以十全大补汤益甚，时或谵语，此药力未及而然也。以前药加炮附子五分，服之即睡，觉来顿安，再剂而痊。举人余时正，金疮 痛，出血不止，恶寒发热，用败毒等药愈甚，此亡血过多，气无所附而然耳。遂以四物、黄柏、知母、软柴胡、玄参、五味、麦门，治之即愈。 一女子年十七，闪右臂微肿作痛，寅申时发热。薛决其胆经血虚火盛，经水果先期而至。先以四物合小柴胡汤，四剂热退；更以加味四物汤加香附、地骨皮。山栀（各五分），芩、连、炙草（各三分），二十余剂，其肿亦消，乃去黄连、山栀又五十余剂，经水调而元气充矣。

　　卷之六　薛氏分证主治大法

　　阳气脱陷

　　梁阁老侄，跌伤腿，外敷大黄等药，内服破血之剂，遂致内溃。薛针出秽脓三碗许，虚证悉具，用大补之剂两月余，少能步履，因劳心，手撒、眼闭、汗出如水，或欲用祛风之剂。薛曰：此气血尚未充足而然也。急以艾炒热，频熨肚脐、并气海穴处，以人参四两，炮附子（五钱），煎灌，良久臂少动。又灌一剂，眼开能言，但气不能接续，乃以参、 、归、术四味，（共一斤），附子（五钱），水煎徐徐服之，元气渐复，饮食已进，乃去附子服之而疮愈。

　　卷之六　薛氏分证主治大法

　　胸腹痛闷

　　跳跃捶胸，闪挫举重，劳役恚怒而胸腹痛闷，喜手摸者，肝火伤脾也，用四君、柴胡、山栀。畏手摸者，肝经血滞也，用四物、柴胡、山栀、桃仁、红花。若胸胁作痛，发热晡热，肝经血伤也，用加味逍遥散。若胸胁作痛，饮食少思，肝脾气伤也，用四君、芎、归、柴栀、丹皮。若胸腹胀满，饮食少思，肝脾气滞也，用六君加柴胡、芎、归。若胸腹不利，食少无寐，脾气郁结也，用加味归脾汤。若痰气不利，脾肺气滞也，用二陈、白术、芎、归、栀子、青皮。若切牙发搐，肝旺脾虚也，用小柴胡汤，川芎、山栀、天麻、钓藤钩。或用风药，则肝血益伤，肝火益甚。或饮糖洒，则肾水溢虚，肝火愈炽。若用大黄等药，内伤阴络，反致下血，少壮者必为痼疾，老弱者多致不起。

　　卷之六　薛氏分证主治大法

　　作呕

　　若因痛甚，或因克伐而伤胃者，用四君、当归、半夏、生姜。或因忿怒而肝伤者，用小柴胡汤加山栀、茯苓。若因痰火盛，用二陈、姜炒黄连、山栀。若因胃气虚，用补中益气汤生姜、半夏。若出血过多，或因溃后，用六君子汤加当归。有一患者，痛甚发热，呕吐少食，胸膈痞满，用行气破血之剂益甚，口干作渴，大便不调，患处色黯。薛曰：此痛伤胃气所致，遂以四君、当归、炒芩、软柴、藿香，二剂诸症渐愈；又用大补之剂，溃之而瘳。 有一患者，发热 痛，服寒凉药，更加口干作渴，肚腹亦痛，自以为瘀血，欲下之。薛按其肚腹不痛，脉微细而迟，饮食恶寒，此凉药伤胃而然也，急用六君加芍药、当归、炮附子各一钱，服之前症益甚，反加谵语，面赤。薛意其药力未至耳！前药再加附子五分，服之即睡，觉来诸病顿退而安。一膏粱之人，跌腿青肿作痛，服辛热之药，反发热作喘，患处益痛，口干唇揭。薛曰：膏粱之人，内多积热，更服辛热之剂，益其胃火而使然也，频饮童便，以清胃散加山栀、黄芩、甘草，治之顿止，患处以葱熨之，肿即消散。 一妇人伤指，手背俱肿，微呕少食，彼以为毒瓦斯内攻，诊其脉沉细，此痛伤胃气所致也。遂刺出脓碗许，先以六君、藿香，当归而食进。继以八珍、黄 、白芷、桔梗，月余而疮愈。

　　卷之六　薛氏分证主治大法

　　呕吐黑血

　　加味芎 汤 治打扑伤损，败血流入胃脘，呕吐黑血如豆汁。

　　芎 当归 白芍药 百合（水浸一日） 荆芥（各二钱）

　　上作一服。水一盅半，酒半钟，煎至八分。不拘时服。

　　百合散 治打扑伤损，败血流入胃脘，呕黑血汁者。

　　川芎 赤芍药 当归 百合 生地黄 侧柏叶 荆芥 犀角 牡丹皮 黄芩 黄连栀子 郁金 大黄上水煎。加童便，和服。大便利者，去大黄。

　　卷之六　薛氏分证主治大法

　　喘咳

　　若出血过多，面黑胸胀，或胸膈痛而发喘者，乃气虚，血乘于肺也，急用二味参苏饮。若咳血衄血者，乃气逆血蕴于肺也，急用十味参苏饮加山栀、芩、连、苏木。 举人杜克弘，坠马，服下血药反作喘，日晡益甚，此血虚所致耳。非瘀血为患，遂以四物加参 、五味、麦门治之，其喘顿止。又用补中益气加五味、麦门而愈。此证果系瘀血蒸熏瘀肺而喘，只宜活血、行血，亦不可下。若面黑胸胀，或膈痛作喘，当用人参一两，苏木二两作一剂，水煎急服，缓则不治。产妇多有此疾。

　　二味参苏饮 治出血过多，于血入肺，面黑喘促。

　　人参（一两） 苏木（二两）

　　上水煎服。

　　十味参苏饮 治气逆，血蕴上焦，发热气促；或咳血衄血；或痰嗽不止，加黄芩、山栀，即加味参苏饮。

　　人参 紫苏 半夏 茯苓 陈皮 桔梗 前胡 葛根 枳壳（各一钱） 炙甘草（五分）

　　上姜水煎服。

　　卷之六　薛氏分证主治大法

　　作渴

