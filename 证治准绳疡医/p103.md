<!-- { "loadSidebar": true } -->
　　若因出血过多，用四物、参、术，如不应。用人参、黄 以补气，当归、熟地以养血。若因溃后，用八珍汤。若胃热伤津液，用竹叶黄 汤。胃虚津液不足，用补中益气汤，胃火炽盛，竹叶石膏汤。若烦热作渴，小便淋涩，乃肾经虚热，非地黄丸不能救。 有一患者，瘀血虽去，饮食形气如故，但热渴 痛，膈痞有痰，以小柴胡汤加天花粉、贝母、桔梗、山栀，二剂少愈。又加生地、归尾、黄芩、柴胡、山栀、花粉而愈。薛治百余人，其杖后血气不虚者，惟此一人耳。

　　卷之六　薛氏分证主治大法

　　大便秘结

　　若大肠血虚火炽者，用四物汤送润肠丸；或以猪胆汁导之。若肾虚火燥者，用六味地黄丸。肠胃气虚，用补中益气汤。

　　卷之六　薛氏分证主治大法

　　手足伤损

　　若元气虚弱，或不戒房劳，或妄行攻伐，致死肉上延，或腐而不痛，黑而不脱者，当大补元气，无可保生。若手足节HT 断去者无妨，骨断筋连不急剪去，若侵及好肉则不治。

　　若预为调补脾气，则无此患。大凡脓瘀内 者，即针之而投托里散，或口噤、遗尿而似破伤风者，急用十全大补汤加附子，多有生者。

　　卷之六　薛氏分证主治大法

　　手足疼痛

　　有一患者，愈后腿作痛。薛意脓血过多，疮虽愈，肝经血气尚未充实，而湿热乘虚也，遂以八珍加牛膝、木瓜、苍术、黄柏、防己、炙草，以祛湿热，养阴血，痛渐止，乃去防己、黄柏服之遂瘳。

　　应痛丸 治折伤后，为四气所侵，手足疼者。

　　破故纸 骨碎补（去毛） 苍术（生用） 草乌（各半斤） 穿山甲（去膜，桑柴灰炒，泡起为度，柴灰亦可） 舶上茴香（炒，各六两）

　　上锄草乌半斤，用生姜一斤擂烂，同草乌一处淹两宿，焙干为末，酒煮面糊为丸，如梧桐子大。每服五十丸，用酒或米汤送下，忌热物片时。

　　乳香散 治打伤损，手足疼痛不可忍者。

　　乳香 没药（各另研，三钱） 白芷（二钱） 肉桂（五钱） 白术 当归（各炒） 粉草（各五钱）

　　上为细末研匀。每服二钱，不拘时，酒调下。

　　卷之六　薛氏分证主治大法

　　破伤风

　　河间云：风证善行数变，入脏甚速，死生在反掌之间，宜急分表里虚实而治之。邪在表者，则筋脉拘急，时或寒热，筋惕搐搦，脉浮弦，用羌活防风汤散之。在半表半里者，则头微汗，身无汗，用羌活汤和之。传入里者，舌强口噤，项背反张，筋惕搐搦，痰涎壅盛，胸腹满闷，便溺闭赤，时或汗出，脉洪数而弦，以大芎黄汤导之。既下而汗仍出，表虚也，以白术防风汤补之。不时灌以粥饮为善。前云乃气虚未损之法也。若脓血太泄，阳随阴散，气血俱虚而类前证者，悉宜大补脾胃，切忌祛风之药。详见杂病第五。 有一患者，仲夏误伤手，腰背反张，牙关紧急，脉浮而散，此表证也，遂用羌活防风汤一剂即解。此证若在秋冬腠理致密之时，须用麻黄之类以发汗，此乃暴伤气血不损之治法也。

　　有一患者，杖处略破而患此，脉洪大而实，此里证也，用大芎黄汤一剂，大便微行一次悉退，若投表药必死。宜急分表里虚实而治之，庶无误矣。 有一患者，寒热口干，用四物、参、 、白术、软柴、炒芩、麦门、五味，四剂少退。薛欲砭去瘀血，不从。后怔忡不寐，饮食少思，牙关牵紧，头目疼痛，恶寒发热，此脓内 也，遂砭去之即安，以八珍、枣仁、麦门、五味二十剂，前证渐愈；又用前药及独参汤，瘀肉渐溃。后因劳，又少寐盗汗，以归脾汤、麦门、五味、远志而痊。后牙关胀闷，面目 赤。又似破伤风，仍以为虚，用八珍等药亦安。 有一患者，腹痛喘促，作渴寒热，臀腿糜烂，与死血相和，如皮囊盛糊，用童便煎四物、桃仁、红花、柴胡、黄芩、麦门、花粉服之顿退；彼用黑羊皮贴之益甚。后砭去脓血甚多，气息奄奄，唇口微动，牙关紧急，患处色黯，或欲用破伤风药。薛曰：此气血虚而变证也，用参、 、芎、归、白术，并独参汤，人乳汁，元气复而诸证愈，乃用十全大补汤调理而安。此证若脓瘀内 者，宜针之。若溃后口噤遗尿，而类破伤风等证者，乃气血虚极也，急用大补之剂。若素多痰患风证者，宜清痰降火。若因怒而见风证者，宜清肝降火。若人不慎房劳，而忽患前证，此由肾水不足，心火炽甚，宜滋阴补气血为主。若误作风证治之即死。

　　羌活防风汤 治破伤风，邪初在表者，急服此药以解之，稍迟则邪入于里，与药不相合矣。

　　羌活 防风 甘草 川芎 本 当归 芍药（各四两） 地榆 细辛（各二两）

　　上每服五钱，水煎。

　　防风汤 治破伤风，表证未传入里，急宜服之。

　　防风 羌活 独活 川芎（各等分）

　　上每服五钱。水煎，调蜈蚣散服，大效。

　　蜈蚣散蜈蚣（一对） 鳔（三钱）

　　上为细末，用防风汤调下。

　　羌活汤 治破伤风，在半表半里，急服此汤，稍缓邪入于里，不宜用。

　　羌活 菊花 麻黄 川芎 石膏 防风 前胡 黄芩 细辛 甘草 枳壳 白茯苓蔓荆子（各一两） 薄荷 白芷（各五钱）

　　上每服五钱，水煎。

　　地榆防风散 治风在半表里，头微汗，身无汗，不可发汗，兼治表里。

　　地榆 防风 地丁草 马齿苋（各等分）

　　上为细末。每服三钱，米汤调服。

　　大芎黄汤 治风在里，宜疏导，急服此汤。

　　川芎 羌活 黄芩 大黄（各一两）

　　上五七钱。水煎，温服，脏腑通和为度。

　　白术防风汤 治服表药过多，自汗者。

　　白术 黄 （各一两） 防风（二两）

　　上每服五七钱。水煎服，脏腑和而自汗者可服。若脏腑秘，小便赤者，宜用大芎黄汤下之。

　　白术汤 治破伤风，汗不止，筋挛搐搦。

　　白术 葛根 升麻 黄芩 芍药（各二两） 甘草（二钱五分）

　　上每服五钱。水煎，无时服。

　　谦甫朱砂丸 治破伤风，目瞪口噤不语，手足搐搦，项筋强直，不能转侧，目不识人。

　　朱砂（研） 半夏（洗） 川乌（各一两） 雄黄（五钱） 凤凰台（三钱） 麝香（一字）

　　上为末，枣肉丸桐子大。每服一丸或二丸，冷水下，以吐为度。如不吐，加一丸。或吐不住，煎葱白汤止之，汗出为效。

　　左龙丸 治直视在里者。

　　左盘龙（野鸽粪也） 白僵蚕 鳔（各炒，五钱） 雄黄（一钱）

　　上为末，烧饭丸桐子大。每服五丸，温酒下。如里证不已，当用前药末一半，加巴豆霜半钱，烧饭丸桐子大。每服加入一丸，如此渐加以利为度。利后服和解药。

　　江鳔丸 治破伤风，传入里证，惊而发搐，脏腑秘涩。

　　江鳔（锉，炒） 野鸽粪（炒） 白僵蚕（各半两） 雄黄（一钱） 蜈蚣（一对） 天麻（一两）

　　上为末，作三分二分，烧饭丸桐子大，朱砂为衣；一分入巴豆霜一钱，亦用烧饭丸。每服朱砂者二十丸；入巴豆者一丸，渐加至利为度。后止服前丸。

　　养血当归地黄散当归 地黄 芍药 川芎 本 防风 白芷（各一两） 细辛（五钱）

　　上根据前，煎服。

　　广利方 治破伤风，发热。

　　栝蒌子（九钱） 滑石（三钱半） 南星 苍术 赤芍药 陈皮 炒柏 黄连 黄芩 白芷甘草（各五分）

　　上姜水煎服。

　　上二方，用竹沥、栝蒌实辈，治破伤风，热痰脉洪者。前方用南星、半夏、草乌、川乌辈，则治破伤风，寒痰脉无力者。

　　白丸子 治一切风痰壅盛，手足顽麻，或牙关紧急，口眼歪斜，半身不遂等症。

　　半夏（七两） 南星（二两） 川乌（去皮脐，五钱，各生用）

　　上为末，用生姜汁调糊丸，桐子大。每服一二十丸，姜汤下。

　　本事玉真散 治破伤风，及打仆伤损，项强口噤欲死。（南星有防风制，其毒不麻人。）

　　天南星（汤泡，七次） 防风（等分）

　　上为末。先以热童子小便，洗净疮口，拭干掺之，良久浑身作痒，疮口出赤水是效，又以温酒，调下一钱。如牙关紧急，腰背反张，用药二钱，童子小便调服。至死心头微温者，急灌之，亦可救。累效累效。

　　治打仆伤损，肿痛伤风者。

　　天南星 半夏 地龙（各等分）

　　上为末。用生姜、薄荷汁，调搽患处。

　　急风散 治新旧诸疮，破伤中风，项强背直，腰反折，口噤不语，手足抽掣，眼目上视，喉中锯声，并皆治之。

　　麝香（另研，五分） 朱砂（一两） 生黑豆（二钱半） 草乌（三两半，烧存性）

　　上为细末，研匀。破伤风以酒调一钱，不拘时服。如出箭头，先用酒调一钱，就将此药粘贴箭疮上。

　　如圣散 治破伤风，止血定痛。

　　苍术（六两） 川乌（炮去皮） 两头尖（炮，各四两） 草乌（炮去皮） 防风 细辛（各二两半）

　　白术 川芎 白芷（各一两半） 蝎梢（微炒） 雄黄（各半两）

　　上为细末。每服一钱，不拘时酒调下。如损骨折，乳香五钱。

　　一字散 治破伤风。

　　金头蜈蚣（一条，去头足，炙） 草乌 天麻（各半两） 全蝎（一钱） 香白芷（三钱）

　　上为细末。每服半钱，如发热茶清调下；发寒温酒调下，不拘时服。

　　卷之六　薛氏分证主治大法

　　发痉

　　仲景云：诸痉项强，皆属于湿。又云：太阳病，发汗太多致痉。风病下之则痉，复发汗则拘急。疮家发汗则痉，是汗下重亡津液所致。有汗而不恶寒，曰柔痉，以风能散气也，宜白术汤加桂心、黄 。无汗而恶寒，曰刚痉，以寒能涩血也，宜葛根汤。皆气血内伤，筋无所营而变，非风也。杖疮及劳伤气血而变者，当补气血，未应，用独参汤，手足冷，加桂、附，缓则不救。详见杂病第五。

　　有一患者，内溃针出脓三五碗，遂用大补之剂，翌日热甚汗出，足冷口噤，腰背反张，众欲投发散之剂。薛曰：此气血虚极而变痉也，若认作风治则误矣，用十全大补等药而愈。此证多因伤寒，汗下过度，与产妇，溃疡，气血亏损所致，但当调补气血为善。若服克伐之剂，多致不救。 有一患者，两月余矣，疮口未完，因怒发痉，疮口出血，此怒动肝火而为患耳，用柴胡、芩、连、山栀、防风、桔梗、天麻、钓藤钩、甘草治之顿愈。

