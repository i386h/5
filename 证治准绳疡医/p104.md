<!-- { "loadSidebar": true } -->
　　刘宗浓先生云：痉有属风火之热内作者，有因七情怒气而作者，亦有湿热内盛，痰涎壅遏经络而作者，惟宜补虚降火，敦土平木，清痰去湿。

　　卷之六　薛氏分证主治大法

　　行气之非

　　有一患者，服行气之剂，胸痞气促，食少体倦，色黯脓清，此形气俱虚之证也，先用六君桔梗二剂，胸膈气和；后用补中益气，去升麻，加茯苓、半夏、五味、麦门治之，元气渐复而愈。若用前剂 贼元气，多至不救。

　　卷之六　薛氏分证主治大法

　　下血之非

　　有一患者，去其患处瘀血，用四物、柴胡、红花治之， 痛顿止，但寒热口干，饮食少思，用四物白术、茯苓、柴胡、黄芩、花粉四剂，寒热即退。用六君芎归、藿香而饮食进，腐肉虽溃，脓水清稀，以前药倍用参、 、归、术、茯苓二十余剂，腐肉俱溃，脓水渐稠。误服下药一盅，连泻四次，患处色黯，喜其脉不洪数，乃以十全大补倍加肉桂、麦门、五味数剂，肉色红活，新肉渐生，喜在壮年，易于调理，又月余而愈，否则不救。凡杖疮跌扑之证，患处如有瘀血，止宜砭去，服壮元气之剂。盖其气血已损，切不可再用行气下血之药，复损脾胃，则运气愈难营达于下，而反为败证，怯弱者，多致夭枉。

　　卷之六　薛氏分证主治大法

　　寒药之非

　　有一患者，肿痛，敷寒凉之药，欲内消于血，反致臀腿俱冷，瘀血并胸腹痞闷。薛急去所敷之药，以热童便酒，洗患处，服六君、木香、当归；敷回阳膏，臀腿渐温。又以前药去木香、加川芎、藿香、肉桂、四剂，瘀血解乃刺之，更以壮脾胃，养气血得痊。盖气血得温则行，得寒则凝，寒极生热，变化为脓，腐溃深大，血气既败，肌肉无由而生，欲望其生难矣。 云间曹子容，为室人中风灌药。误咬去指半节， 痛寒热，外敷大黄等药，内服清热败毒，患处不痛不溃脓清，寒热愈甚。薛曰：此因凉药遏绝隧道而然也，遂敷玉龙膏以散寒气；更服六君子汤以壮脾胃，数日后，患处微痛，肿处渐消，此阳气运达患处也，果出稠脓，不数日，半指溃脱，更服托里药而敛。 上舍王天爵，伤足 肿，内热作渴，外敷内服，皆寒凉败毒，患处益肿而不溃，且恶寒少食，欲作呕吐。薛曰：此气血俱虚，又因寒药凝结隧道，损伤胃气，以致前证耳。遂用香砂六君子、芎、归、炮姜，外症悉退，惟体倦晡热，饮食不甘，以补中益气汤加地骨皮、五味、麦门，治之而愈。

　　州守王廷用，伤指即用帛裹之，瘀血内溃， 肿至手。薛谓宜解患处，以出瘀血，更用推陈致新之剂。不信，乃敷凉药，痛虽少止，次日复作，又敷之，数日后，手心背俱溃出瘀秽脓水，尚服败毒之剂，气血益虚，色黯脓清，饮食少思。仍请予治，投以壮脾胃，生气血之剂，由是脓水渐稠而愈。

　　卷之六　薛氏分证主治大法

　　不砭之非

　　有一患者，发热烦躁，用四物、黄芩、红花、软柴、山栀、花粉，烦热已清，瘀血深蓄，欲针出之，不从。忽牙关紧急，患处作痛，始针去脓血，即安。用托里养血，新肉渐长。忽患处瘙痒，此风热也，用祛风消毒之剂而痊。

　　卷之六　薛氏分证主治大法

　　不补之非

　　有一患者，臀腿胀痛，发热烦躁，刺去死血，胀痛少宽，热躁愈甚，此血脱，邪火旺而然也，急用独参汤补之，少愈。又以健脾胃养气血药治之，腐肉渐溃遂愈。大抵此症，宜预调补以顾收敛，切不可伐其气血，不行补益，以至不能收敛矣。

　　卷之六

　　汤火疮（灸疮）

　　凡汤火伤，急向火炙，虽极痛强忍一时，即不痛。慎勿以冷物塌之，及井底泥敷之，使热气不出，烂入肌肉。

　　〔丹〕 火烧，以好酒洗之；又以盐敷其上。如皮塌者，以酒熬牛皮胶敷之。如汤伤，以淋过第二次灰渣敷，立安。热酒伤，糯米粉炒黑末，酒调敷之。治汤火灼，未成疮者，用艾白根烧灰，鸡子黄和敷之，如成疮，用白蜜封之，以竹中膜粘贴，日三。

　　〔世〕 治汤火疮，麸皮炒黑灰。为末敷上神妙。此方有补性，始终皆可用。治汤火疮，取旧烹银炉中，烧过焦黄土，研细如粉，以生姜调于帛上，贴之痛止。一方，用溶银锅子细末，油调敷佳。

　　〔千〕 治火疮未起，栀子仁烧灰，麻油和封之，浓乃佳。已成疮，烧白糖灰粉敷之，燥即瘥。（用白糖，葛氏方。）

　　治汤火烧方上用荞麦面，炒黄色，蜜水调敷如神。

　　保生救苦散 治火烧热油所损，或至肌肉亦脱，一切犬啮损伤，并刀斧所伤。

　　用生寒水石不计多少，为极细末，调涂之。或干上，然不如油调，其痛立止，并不作脓，无分毫厘苦楚，日近完复。永无破伤风证。

　　水霜散 治火烧，皮烂大痛。

　　寒水石（生） 牡蛎（烧） 朴硝 青黛 轻粉（各等分）

　　上为细末。新水或小油调涂，立止。

　　治汤火所伤，赤烂热痛。

　　赤石脂 寒水石 大黄（各等分）

　　上为末。以新汲水调涂伤处。

　　治火烧桐油 水银（各等分）

　　上二件，以柳条不住手搅成膏。再入大黄末、石膏末，和以牛皮胶，入少水溶开，外用猫儿肚底毛，细剪掺上贴之。

　　绿白散 治汤熨、火烧疼痛。

　　用苦参，不拘多少为细末。每用以小油调搽。

　　凡被伤热油，痛不可忍，取厕下黑淤泥，量伤大小，斟酌多少；次以老姜汁、麻油十分之一，共研令匀，搽伤处立愈。以青黛敷之，亦妙。

　　治汤火伤大黄 黄芩 黄连 山栀子 黄柏 知母 贝母 密陀僧 乳香 没药 轻粉 甘草（各等分）

　　上为细末。用鸡子清加蜜调，不住手时时扫之。

　　清凉膏 治汤泼火烧，此药止痛解毒，润肌生肉。

　　栀子仁 黄连（去须） 白芷（各二钱半） 生地黄（二两） 葱白（十茎，擘） 黄蜡（半两） 清麻油（四两）

　　上细锉，于油铛中，煎地黄焦黑色，绵滤去滓，澄清。却于铛内入蜡，慢火熬，候蜡消，倾于瓷盒内。用时以鸡羽 少许，涂疮上，以瘥为度。

　　麻子膏 治火烧人肉烂坏。

　　麻子（一合，取仁，碎） 白皮 柳白皮 山栀子（碎） 白芷 甘草（各二两）

　　上锉细，以猪脂一斤煎，三上三下去滓。以涂疮上，日三。

　　黄柏散 治汤火伤。

　　黄柏 大黄 朴硝 鸡子壳 寒水石（各等分）

　　上为细末，用水调涂，极效。

　　柏叶散 治汤火伤。

　　柏叶 栀子仁（各一两） 胡粉（研，半两）

　　上为细末，以羊髓五大合，熔化和药，以木椎研三五百遍，一日三次，涂之瘥。

　　蛤粉散 治汤火伤。

　　上以蛤蜊壳，不拘多少，炙焦黄色，捣为细末。用生油调如膏，敷之如冰，仍无痕。

　　一方，以蜜水调敷之，疼立止，不脓不瘕。吴内翰，居乡中，邻家釜翻，一小儿自头至踵皆伤，急以敷之，啼立止，遂无恙。唯才伤随手用即效，少缓即不及，当须先合以备用耳。

　　治汤火烧疮上以侧柏叶，入臼中湿捣，令极烂如泥，冷水调作膏。敷伤处，以帛子系定三二日，疮当敛，仍灭瘢。 一方，烧灰存性为末，以鸡子清调敷，如干再上，或蜜调亦可，或捣末，以脂调涂疮上，干即易。一方，以山柏子叶，烂捣涂敷。

　　治人向火，生火斑成疮有汁，及治火气入疮。

　　上用黄柏、薄荷为末，干掺之即愈。一方，用黄柏皮为末，掺之立愈；薄荷煎涂，亦可。

　　治火疮败坏，用云母粉同生羊髓，和涂之。

　　〔经〕 治汤火疮至妙，用刘寄奴为末，先以糯米浆，鸡翎扫伤处，后搽药末在上，并不痛亦无痕。大凡汤伤，先用盐末掺之，护肉不坏，然后敷药。又方，以榆白皮末，猪脂油涂疮愈。

　　〔世〕 治火汤疮，先以酒洗；次以杨梅树皮为末，香油调敷。治汤火疮，用发一束香油煎，以发尽为度，放冷，搽患处验。

　　〔精〕 治中热油及火烧，除外痛。以丹参八两细锉，以水微调，取羊脂二斤，煎三上三下，以敷疮上愈。

　　止痛膏 治灸疮及汤火伤，日夜啼呼，此药止痛灭瘢。

　　松脂 羊脂 猪膏 黄蜡（各一分）

　　上取松脂破铫中，切脂嚼蜡着松明上，少顷，铫内烧诸物皆消，以杯盛汁敷之，松明是肥松节也。

　　神效当归膏 治汤火疮，初起瘭浆，热毒侵展， 赤痛，毒瓦斯壅盛，腐化成脓，此药效口生肌，拔热毒，止疼痛。

　　当归 黄蜡（各一两） 麻油（四两）

　　上将当归入油煎，令焦黑去滓；次入黄蜡急搅化，放冷，以瓷盒盛。用时以故帛子摊贴。一方，用白蜡。

　　紫雪 治汤荡火烧，疼不可忍，或溃烂成恶疮。

　　上用松树皮，烧灰二钱，沥青一分，研为细末。清油调敷，湿则干掺，忌冷水洗，日三。一方，不用沥青，以松树皮阴干为细末，入轻粉少许，生油调敷，如敷不住，绢帛缚定，即生痂。

　　治汤火伤上用霜后芙蓉叶、桑叶等分，阴干，研为细末。用蜜调涂敷之，湿则干掺。

　　鸡黄油 治汤火伤。

　　上用鸡子煮熟，去白用黄，于银石锅内炒干，再炒直待都化作油，去火毒，毛翎扫下，入韶粉、夜明砂为末，香油调敷，湿则干掺之。

　　〔灸疮〕止痛生肌散 治灸疮。

　　牡蛎（半两， 研） 寒水石（ 研） 滑石（研，各一分）

　　上为细末。凡用之时，切护爪甲，勿令中风，仍须洗疮令净，然后掺药，薄薄令遍，以软绵帛系之，候肌生渐用柏皮膏。

　　柏皮膏 治灸疮久不瘥。

　　柏树白皮 伏龙肝（各四两） 猪脂（半斤，炼为油）

　　上同熬成膏，滤去滓，入瓷器中。每用时薄薄涂之。上以油纸隔，软帛裹。

　　绿云散 治灸疮，止痛。

　　柏叶 芙蓉叶（并端午日午时采，不拘多少，阴干）

　　上为细末。每遇灸疮，黑盖子脱了，即用水调少许如膏药，摊楮纸上贴之，养脓更无痛楚。

　　四时贴护方治灸疮未着痂，及出脓久不合者。

　　春以柳絮 夏以竹膜 秋以新绵 冬以兔毛上各随时贴疮上。

　　内托黄 丸 治针灸伤经络，流脓不止。

　　黄 （八两） 当归（洗，三两） 肉桂（去皮） 木香 乳香（另研） 沉香（各一两） 绿豆粉（四两）

　　上为细末，生姜汁煮糊为丸，如梧桐子大。每服五十丸，不拘时，白汤送下。

　　卷之六　诸虫兽螫伤

　　通治

　　《圣惠》治蛇咬、蝎螫、蚕咬妙。

