<!-- { "loadSidebar": true } -->
　　雄黄（三钱） 信（一钱） 皂角子 巴豆（各四十丸粒） 耳塞 麝香（各少许）

　　上五月五日，不闻鸡犬、妇人处，不语，捣为细末，在杏子核内封之。针挑出上痛处，大有神效。

　　〔世〕 治一切蛇虫伤，贝母末，酒调服效，（详见蛇咬）。又方，用酥和盐，敷之。又方，用益母草捣烂，浓罨伤处。又方，用鹅粪敷之。又方，扁豆叶，捣烂敷。又方。用独蒜、酸浆草，捣敷伤处。又方，用酒，暖洗疮上，日三次。又方，紫苏叶，油浸涂伤处。

　　〔山〕 诸般恶虫咬，以油浸紫草涂之。

　　〔丹〕 治蛇咬、蚕咬、恶虫咬，猪膏 捣汁敷。（陈藏器，治狗咬。）

　　治山溪中沙虱、射工等毒，用葱、小蒜、茱萸煮汁浸；或捣敷，大效。

　　治二十七壳虫咬伤人，及疮肿者。用麝香、雄黄、乳香、 砂各二钱，土蜂窝、露蜂窝，烧灰存性，研细，以醋调少许，涂咬处。或不能辨认，疑是恶疮，三五日不疗，即毒入心，难瘥。忌鸡、鱼、油腻物。

　　治蛇伤，犬咬，一切虫毒。用试剑草，捣烂贴之。

　　治蛇犬及狂狗咬，用蚯蚓粪和盐，研敷神效。

　　〔海〕 治蝎、蜘蛛、蛇毒。鸡卵轻敲一小孔，合咬处即瘥。又方，先问被伤人是甚虫伤？即默念火德星君黑杀，摄吹在伤处，自然不痛。又方，用艾炷于伤处，灸三五壮，拔去毒即愈。

　　治毒蛇并射工、沙虱等伤。眼黑、口噤、手脚强直，毒攻腹内成块，逡巡不救。用苍耳嫩叶一握，研取汁，温酒和灌之，将滓浓罨所伤处。

　　〔简〕 治毒蛇、射工、沙虱等物伤着人。眼黑、口噤、手足强直，毒瓦斯入腹。用白矾、甘草等分，为细末。每服二钱，冷水调下。

　　治诸蛇、虫伤毒。用青黛、雄黄等分，新汲水，调服二钱。又方，用苍耳嫩叶一握，捣汁温酒和饮，滓浓敷伤处。口噤、身强者，灌之。

　　治蛇、犬咬，即破伤风。风荔枝草一握约三两，以好酒二碗，煎至一碗服，即睡，出汗。汗不止，以温白粥补之。

　　治恶蛇，风犬伤。用雄黄、荜茇、细辛等分，入麝少许，为末。每服二钱，好酒调下。

　　卷之六　诸虫兽螫伤

　　毒蛇咬

　　治毒蛇伤，急以小便洗出血；次取退场门中唾涂之，又以牙 封伤处，敷而护之甚妙，且不痛肿。（《山居》云：用犬粪敷患处，亦佳。）又方，用好醋一二碗服，令毒瓦斯不随血泛；或饮清油一二盏，亦可。及以头绳扎定伤处两头，次用白芷末半两，白水调服，顷刻，咬处黄水出尽，肿消。又方，用白矾、雄黄、黄蜡等分，丸如指头大。遇有着伤，灯上烧开，滴伤处；或以竹筒按上，滴入，则毒不散。

　　〔世〕 路行，卒被蛇咬。当急扯裹脚带，扎缚伤处上下寸许，使毒瓦斯不能 伤肌体，又急用白矾，安刀头火上溶汁沸，滴于伤处，待冷，以长篦子速挑去靥，则毒血随出，黯肿尚未退更滴之，以退为度。村居山僻及途中夜行，卒被蛇伤咬，难求白矾处，速作艾炷灸五壮，以唾调盐涂之。如黯肿尚未消释，当更灸更搽，毒涎自然流出，且不透里伤人。（蜈蚣咬，亦宜灸。）

　　〔世〕 治一切毒蛇咬。用透明雄黄，研细末，以醇酒浓调，浓搽伤处，水流出如涎，痛肿即消。一方，以莴苣汁和雄黄末作饼子，候干为末，每用少许，贴疮口立效。

　　〔衍〕 有人被毒蛇所伤，已昏困。有老僧以酒调药二钱灌之遂苏；及以药滓涂患处。

　　良久，复灌二钱，其苦皆去。问之乃五灵脂一两、雄黄半两同为末，止此耳。后有中毒者用之，无不效验。又方，用干姜、雄黄等分，为末敷之。兼辟蛇，用绢袋盛，系臂上，男左女右，蛇闻气远避。

　　〔世〕 治毒蛇所伤。

　　细辛 香白芷（各五钱） 雄黄（二钱）

　　上为末，加麝香少许。每服二钱，温酒调服效。

　　〔丹〕 治一切蛇咬。用香白芷嚼碎，敷患处；又用温酒调效。水蓼捣汁饮，滓敷伤处。樱桃叶绞汁服，滓敷伤处。

　　〔世〕 治一切蛇、虫所伤。用贝母为末，酒调，令病患尽量饮之，顷久，酒自伤处为水流出，候水尽，却以药滓敷疮上，即愈。治蛇咬，肿毒闷欲死者，用重苔六分、续随子六颗，去皮同为细末。以酒服方寸匕；又以唾调少许，敷患处立安。（《崔氏海上方》。）又方，用白矾二钱，服之，防毒瓦斯攻心。又方，金线重楼以水磨少许，敷咬处；又为细末，酒服之。又方，用 树叶、鱼腥草、地松节、皱面草，草决明，共一处研细，敷伤处极佳。地榆绞汁饮；及浓煎渍之，半日愈。治蛇伤，用马兰草即阶前菊，生捣敷伤处；亦解酒疸，止鼻衄，合金疮。治蛇咬疮，用蒜去皮一升，捣破，以童便一升，煮三四沸，热渍损处一两时。初咬未肿，即嚼蒜封之，六七易。又方，用蒜一升，乳二升，煮烂，空腹顿服，以饭压之，次日根据前再服。治诸恶虫蛇螫，用地松，捣敷之。

　　〔海〕 治蛇虺咬人。以独头蒜、酸浆草捣汁，敷咬处佳。

　　〔海〕 治蛇咬。男子阴毛，口含二十茎，咽其津，毒不入腹。

　　〔世〕 治诸般蛇咬，此传之于擒蛇者。药味不全亦可。

　　大青 小青 青本香 乌 叶 火炊草 山蕨HT 过山龙 地蜈蚣 天门冬 白芍药香薷上细末。用白木香研细，生白酒调服；渣置咬处，累效。

　　〔圣〕 治蛇咬毒。食茱萸一两，为细末。冷水调，分为三服，立瘥。

　　〔丹〕 治蛇毒，吃菰蒋草根灰，取以封之。其草即野茭白是也。（《广济方》。）蛇咬作疮，暖酒浸，日三次。丝瓜根，擂生酒，饮醉立愈。治蛇伤，用小青一握，细研，入香白芷半两，酒调服。却以手捻患处，候黄水出，为效。毒蛇伤人，目黑、口噤、毒瓦斯入腹，以甘草、白矾等分末之，冷水调下二钱。蒜一升，乳二升，煮食。仍煮童便，热渍之。麻油、米醋，并急饮二碗，毒即散。大粪涂之。头垢、耳塞、井泥、蚯蚓粪，和捣涂咬处，黄水出愈。一方加白丁香。

　　蛇咬，忌食酸物、梅子，犯之大痛。

　　蛇入人口并七孔中者，割猪母尾头，沥血着口中，并孔口上，即出。

　　〔圣〕 治因热取凉睡，有蛇入口中，挽不出者，用刀破蛇尾，内生椒二三粒，裹着即出。

　　治卒为蛇绕不解，以热汤淋之，无汤，令人尿之。

　　卷之六　诸虫兽螫伤

　　蜈蚣咬

　　治蜈蚣咬。生鸡血敷上，立愈。累效，一男子，为蜈蚣入咽喉中咬之，垂死之际，一医，令杀生鸡血乘热灌喉中，蜈蚣即出而愈，实良方也。又方，用鸡粪涂之。又方，治蜈蚣、诸毒虫伤，麻油点灯，于疮口上对口熏之，登时愈。又法，大油纸燃，烧灯吹灭，以余烟淬之。亦治蝎及诸毒伤。治蜈蚣咬，竹叶清研汁敷之，立愈。又方，用南星，磨汁敷之，累效。蜈蚣草，晒干为末，入盐少许，水调敷患处，能解诸毒。

　　〔梅〕 治蜈蚣咬，痛不止。独头蒜磨螫处，立愈。

　　〔圣〕 治蜈蚣咬方。用蜗牛挎取汁，滴入咬处。

　　〔孙〕 蜈蚣咬。取蜘蛛一枚，安咬处，当自饮毒。如蜘蛛死而痛未止，更易生者。

　　〔丹〕 蜈蚣咬。嚼盐敷其伤处；次以盐汤洗之。（《梅师方》。）蜈蚣咬，头垢塞之，不痛则痒。治蜈蚣咬及诸虫咬毒，先用鞋底上擦之，用大蒜、小蒜、桑叶罨伤处。如无，用油豉罨伤处；或盐靛涂罨之，亦效。治蜈蚣毒虫咬。用桑枝汁同盐，擦痛处；或溶黄蜡滴患处，肉黑为度。又方，用皂角于咬处上，用艾灸热，去之效。用生姜汁调雄黄水敷。又方，灰苋叶，擦其痛，即止。又方，灯草蘸香油点烟，熏之。又方，凡被伤，急以手指于地上干处画王字内，撮土掺在咬处，即愈。又方，用耳塞少许，涂咬处疼即止。又方，用茱萸嚼烂擦之。又方，用生姜汁，调蚌粉搽。

　　卷之六　诸虫兽螫伤

　　蠼伤

　　治蠼 尿成疮。初如粟，渐大如豆，如火烧泡，大痛者速以草茶细末，生油调敷疮上，立止甚妙。（又方，猪膏 捣汁敷之，草茶即茶茗也。）治两点蠼 疮，用百合捣烂，入盐少许，敷之效。

　　〔千〕 蠼 尿人影着，便令人病疮，如粟粒累累，痛似刺虫所螫，恶寒壮热。用犀角磨汁涂之，则愈。

　　〔世〕 蠼 虫，又名八脚虫。隐壁间以尿射人，遍身生疮如汤火伤。用乌鸡翎毛烧灰，鸡子白涂之。治小儿蠼 咬，绕腹匝即死，用梨叶研烂敷之。

　　〔食〕 蠼 尿疮。盐三升，水一斗，煮取六升，以绵浸汤，淹疮上。

　　卷之六　诸虫兽螫伤

　　蝎螫

　　雄黄消毒膏（《宝鉴》） 治蝎螫不可忍。

　　雄黄 信（各半两） 巴豆（三钱） 白矾（生，一两）

　　上为细末，黄蜡半两溶开，入药搅匀为锭子，如枣子大。用时将锭子签于灯焰上炙开，滴于螫着处，其痛立止。

　　〔洁〕一上散 治蝎螫痛。

　　半夏（一字，生用，为细末） 雄黄（一字，另研） 巴豆（一个，去皮，研如泥）

　　上三味同研，和匀上之。治蝎毒，用溶化白矾，乘热滴伤处，痛止毒出。

　　〔广〕 治蝎螫人。研蜘蛛汁，敷之瘥。

　　〔山〕 蝎螫，苦 汁涂之。

　　〔世〕 治蝎螫，地磨生姜涂之。又方，南星，米醋调擦之，人参嚼封之。白矾、半夏等分，为末。醋调贴，痛止毒出。又方，用葱白切一片浓二分，置螫处，艾灸（三五壮）。

　　卷之六　诸虫兽螫伤

　　蜂螫

　　治蜂螫，薄荷贴之瘥。人参嚼封之。以酥敷之。醋磨雄黄涂。蜂房末猪脂调敷，（煎汤洗亦得）。黄蜂蜇，热酒洗之立效。又方，清油搽之愈。

　　卷之六　诸虫兽螫伤

　　蜘蛛咬

　　张荐，昔在剑南，为张延赏判官，忽被班蜘蛛咬项上，一宿，咬处有二道赤色，细如筋绕项上，从胸前至心经；二宿头面肿疼如数升碗大，肚渐肿，几至不救。张相素重荐，因出家财五百千，并荐家财五百千，募能疗者。忽一人应召去，可治。张相初不甚相信，欲验其方，遂令目前合药。其人云：不惜方，当疗人性命耳！遂取大蓝汁一瓷碗，取蜘蛛投入蓝汁，良久方出，甚困不能动；又别捣蓝汁，复加麝香、雄黄和之，更取一蜘蛛投汁中，随化为水。张相及诸人甚异之。遂令点于咬处，两日内悉愈，但咬处作小疮，痂落如旧。

　　〔海〕 蜘蛛咬，遍身成疮，用青葱叶一茎，小头作一孔，盛蚯蚓一条，捏两头不令透气，摇动化为水，点咬处瘥。

　　治蜘蛛疮，用羊乳敷其上，或用清油搽之即安。

