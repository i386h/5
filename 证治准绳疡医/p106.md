<!-- { "loadSidebar": true } -->
　　〔丹〕 蜘蛛咬处，嚼韭白敷之。

　　〔山〕 蜘蛛等诸般虫咬。用葛粉、生姜汁调敷。

　　〔经〕 蜘蛛咬，唾和山豆根末涂之。狗咬，蚍蜉疮，蛇咬并水研山豆根敷之。（蚍，频脂切。蚍蜉，大 也， 即蚁。）又方，蜘蛛咬，一身生丝，羊乳一件饮之。灰 ，捣碎和油敷之。

　　〔沈存中〕 秦皮一味，治天蛇毒。此疮似癞而非癞也，天蛇即草间黄花蜘蛛，人被其螫，仍为露所濡，乃成此疾。以秦皮煮汁一斗，饮之瘥。

　　壁镜（大如蜘蛛而形扁，斑色八足而长，作白幕如钱，贴墙壁间。）咬，毒人必死，用桑柴烧灰，水煎三四沸滤汁，敷疮上；兼治蛇毒。又方，雄黄，醋磨搽妙。又方大黄研，醋煮水涂妙。

　　卷之六　诸虫兽螫伤

　　刺毛虫伤

　　春夏月，树下、墙堑间，有一等杂色毛虫，极毒。凡人触着者，则放毛入人手足上，自皮至肉，自肉至骨。其初皮肉微痒，以渐至痛，经数日，痒在外而痛在内，用手抓搔，或痒或痛，必致骨肉皆烂，有性命之忧，此名中射工毒。诸药不效。用好豆豉约一碗，清油半盏，拌豉捣烂，浓敷痛痒处，经一时久，豉气透骨则引出虫毛，纷纷可见，取下豆豉，埋在土中。煎香白芷汤洗痛处，如肉已烂，用海螵蛸，即乌贼鱼骨为末，敷之愈。一方，取蒲公英根茎白汁，敷之立瘥。又方，用锅底黄土为末，以酸醋捏成团，于痒痛处搓转，其毛皆出在土上，痛痒立止，神效无比。（黄土即伏龙肝也。）按：治刺蝥伤，无如甘草妙，口内细嚼敷之，实时愈。今苏州虎丘山下民家，皆以种植树木为生，周十里内无刺蝥，乃时用甘草汁，洒树故也。

　　卷之六　诸虫兽螫伤

　　蚯蚓伤

　　治蛐 吹，用老茶叶细末，调敷。

　　〔丹〕 治蚯蚓咬如大风状，眉须皆落，夜则蚯蚓鸣于身上，脓作，盐汤浸数次安。

　　（《传信方》）

　　〔衍〕 昔有病腹大，夜闻蚯蚓鸣于身，有人教用盐水浸之而愈。

　　卷之六　诸虫兽螫伤

　　蝼蛄咬

　　治蝼蛄咬，用槲叶烧灰，细研；以泔别浸槲叶，取洗疮拭干，纳少许灰于疮中。又方，治蝼蛄咬人，用锻石，醋和涂之。

　　卷之六　诸虫兽螫伤

　　蚕咬

　　用麝香，研，蜜调敷。又方，用苎根，捣汁饮，涂。（若以苎近蚕种，则蚕不生。）

　　卷之六　诸虫兽螫伤

　　犬咬

　　犬咬，人屎敷之。犬咬人，以头垢敷伤处；又用热牛粪涂于外（《肘后方》）

　　〔衍〕 犬伤人。用杏仁，量所伤大小，嚼烂沃破处，以帛系定，立瘥。

　　〔世〕 治犬咬。用杏仁去皮尖，同马蔺根研细，先以葱汤洗，后以此药，涂伤处效。

　　治犬咬伤。用蓖麻子五十粒去壳，以井水研成膏，先以盐水洗咬处，次以此膏敷贴。一方，用虎骨屑，敷之。治犬咬人。不要洗，用红炭火以物击细，待冷，取涂咬处，即愈。用黄荆叶，捣罨疮上，即安。又方，炙生姜乘热擦之，尤妙。又方，砖青和牛粪涂。

　　〔丹〕 狗咬。用紫苏叶，口嚼碎涂之。犬咬，破伤风肿，以人参，于桑柴火上烧成灰末，敷之安。

　　〔罗〕蝉花散 治夏月犬伤，及诸般损伤，蛆虫极盛，臭恶不可近者。

　　蛇蜕皮（一两，火烧存性） 蝉壳 青黛（各半两） 细辛（二钱五分）

　　上为细末。每服三钱，酒调下。如六畜损伤成疮，用酒灌下。如犬咬伤，用酵子和吃，蛆皆化为水，蝇子不敢再落；又以寒水石末，干掺上。

　　卷之六　诸虫兽螫伤

　　癫犬咬

　　定风散 治风犬咬。先口噙浆水洗净，用绵拭干，贴药。更不再发，大有神效。

　　天南星（生） 防风（各等分）

　　上为细末，干上。更不再发，无脓，效不可具述。

　　〔丹〕 治犬咬。栀子皮烧灰，石硫黄等分，研细敷瘥。（《梅师方》。）

　　〔世〕 治风狗咬。用桃核壳半个，将野人干粪填满，以榆皮盖定，罨于伤处；又用艾于桃核上灸十四壮，即愈，永不再发。（或用野犬粪，如前法灸之。）又方，艾灸伤处，五七壮。

　　〔山〕 风狗咬。即用犬粪涂，仍拔去顶上红发。

　　〔世〕 癫狗咬方。用斑蝥七枚，去头足翅，以糯米少许，于新瓦上同炒，以米黄香为度，去米不用。以斑蝥研碎，好酒调下，能饮人再进酒一杯。伤在上食后服；在下空腹服。当日必有毒物从小便出，如小狗状。如未下，次日再进，亦不下，又进，以毒物出为度。若进至七服，虽不下毒，亦不妨矣。服药后，腹中必不安，小便茎中刺痛者，不必虑，此毒受攻将下耳。痛甚者，以芜青一匙，煎甘草汤送下，即止。如无芜青，青黛亦可。疾愈后，急以香白芷多，雄黄少许，为末，捣韭根自然汁，汤、酒调下，去斑蝥毒。以水净漱口，嚼生葱白罨伤处，留小窍子出毒瓦斯，不可用他草药罨。忌犬、猪、羊及发风毒物。小儿量岁数，加减斑蝥。食癫狗肉致病者，治同即愈，或过二三年再发，治如前。治癫狗所伤，用斑蝥二十一个，去头翅并足，用糯米一勺，先将七个入米内微火炒，不令米赤，去此斑蝥；别用七个，再于前米内炒，令斑蝥色变，复去之；又别用七个，如前法炒，以米出青烟为度，去斑蝥不用。以米研为粉，用冷水清油少许，空心调服，顷又再进一服，以小便利下恶物为度。如不利，再进一服。利后腹肚疼痛，急用冷水调青靛服之，以解其毒，否则有伤。或煎黄连水亦可，不宜便食热物。或以益元散，水调服尤妙。又方，用米泔洗净，以砂糖涂之，后用益元散四两，斑蝥十四个，去头翅足同煎，空心温服。又方，用雄黄五钱，麝香五分，研匀，酒调二钱服下，去恶物；再服得睡，莫惊觉。或经久复发，亦宜服此。

　　〔世〕 风狗咬。取小儿胎发，炒香敷，野菊花研细，酒调服尽醉止效。又方，韭菜根捣汁，二三盏服。又方，桃白皮一握，水二盏，煎一盏服。

　　〔世〕 治癫犬所伤，或经久复发，无药可疗者，用之极验。

　　雄黄（色极明者，五钱） 麝香（五分）

　　上研匀，用酒调二钱服。如不肯服者，则捻其鼻而灌之。服药后必使得睡，切勿惊起，任其自醒，候利下恶物，再进前药，则见效矣。

　　〔丹〕 痴犬咬人。捣地黄汁饮之，并涂疮口愈。又方，煮地榆汁饮之，兼细末敷疮上，服方寸匕，日三忌酒。若疮瘥者，捣生韭汁饮一二升。（《梅师》、《肘后》同。）风犬咬后，毒发如狗叫声，于化人坛十头顶骨，烧末敷之。风狗咬毒发如狗叫者，百方不治，以人骨烧末之，水下方寸匕，虽烦乱者亦治。（《梅师方》。）胆矾为末，贴疮立愈。

　　卷之六　诸虫兽螫伤

　　马咬

　　细嚼栗子敷伤处。又方，用益母草细切，和醋炒封之。毒入心，马齿苋汤，饮之瘥。

　　卷之六　诸虫兽螫伤

　　鼠咬

　　用猫儿毛，烧灰敷之。猫粪，填咬处。麝香末敷，包之。

　　卷之六　诸虫兽螫伤

　　人咬

　　龟甲或鳖甲，烧为灰末之，香油调敷。

　　卷之六　诸虫兽螫伤

　　虎咬

　　用野生菜捣烂，塞所伤孔中满，不必换，自然新肉长出而愈。曾有人被咬已死，用此方治之。

　　〔丹〕 熊、虎伤毒痛，煮生铁，令有味以洗之。（《肘后方》。）虎伤人疮。取青布紧卷，烧一头纳竹筒中，射疮口令烟熏入疮口中佳。（《梅师方》。）清油洗疮口，仍吃清油一碗。又方，用干葛，浓煎汤洗。又方，用砂糖水调涂，仍服砂糖水一两碗。

　　〔世〕 虎伤人疮。用 子叶杵细涂之。（按：《本草》 子叶即猪膏 ，能治虎、犬咬伤。）

　　卷之六　诸虫兽螫伤

　　熊咬

　　熊伤人，烧青布熏疮中毒出，仍煮葛根浓汁以洗之，日十次；并捣葛根汁为散，煮葛根汁方寸匕，日五服瘥。

　　卷之六　诸虫兽螫伤

　　驴涎马汗疮

　　驴涎、马汗入疮，肿渐甚，可急治之，迟则毒深不治。以生乌头末敷疮口上，良久，黄水出立安。

　　〔世〕 治驴涎、马汗入疮。用远志去心为末，酒调涂。又方，用冬瓜青皮，阴干为末，贴疮上。又方，马汗入肉，毒瓦斯引入如红线者，急用乌梅肉嚼烂，涂疮上。一方，用乌梅和核烂研，用好醋和成膏。先将疮口针破，出尽紫红血，拭干敷上，以帛缚定。王氏治驴涎马汗毒所伤，白矾飞过，黄丹炒令紫色，各等分，相裹合以贴患处。

　　〔孟〕 马齿苋又主马毒疮，以水煎令服一升，一半涂疮上。湿癣、白秃，以马齿膏，和灰涂效。

　　
