<!-- { "loadSidebar": true } -->
　　上为细末，用好无灰酒三升，于银石器内煎至一升。分作三盏，三次饮尽，病微者，只一服。如服托里药不能发散，又作疮者用此。

　　《苇航纪谈》云：户部尚书沈洗，为人仁浓，一兵卒患背疽，乞假，亲为合药治之，时旱蝗，当致齐园丘，犹丁宁料理，药内用酒恐市酤不中用，自取酒入药，服之即愈。其法：用栝蒌子一枚，乳香、没药各一钱，甘草三钱，用醇酒九盏，临服嚼没药一块，饮此酒极妙。

　　秘方托里散 治一应疮毒，始终常服，不致内陷。

　　栝蒌（大者一枚，杵） 当归（酒拌） 黄 （盐水拌，炒） 甘草 白芍药（各一两半） 皂角刺（炒） 金银花 天花粉 熟地黄（用生者，酒拌入瓷器，蒸半日，四味各一两）

　　用无灰酒五茶盅，和药五两，入瓷器内，浓纸封口，再用油纸重封，置汤锅内煮，用盖覆之，煮至药香，取出分服，直至疮愈。

　　〔薛〕 按：此方药品平易，消毒之功甚大。且不动脏腑，不伤气血，不问阴阳肿溃，屡用屡效，诚仙方也。常治发背、脑疽势盛者，更隔蒜灸。若脉沉实，大小便秘者，先用疏通而后用此，其功甚捷。若大毒已退不作脓，或不溃者，用托里，溃而不敛及脓清，用峻补。

　　秘方拔毒散 治一切痈疽肿毒，其功不可尽述。

　　乳香 没药 穿山甲（炮） 当归 木鳖子（各一钱） 栝蒌实（八钱） 甘草（炙，五分）

　　忍冬藤（二钱） 牙皂角（炒，七分） 大黄（生熟，各一钱半） 连翘（一钱） 贝母（七分）

　　作一剂。用酒、水各一盅，煎至一盅。食前服。

　　按：此方攻毒、止痛、化脓之良剂也，屡用屡验。若有脓或已溃者，大黄不可用，恐泄其真气，则脓者难溃，溃者难敛也。亦有脓虽溃，脉仍洪数，或沉实喜冷者，火邪尚在，又所宜用。

　　归 汤 治痈疽无头，但肿痛。

　　黄 当归 栝蒌 甘草 皂角刺 金银花（各一钱）

　　上 咀。水一盅半，煎八分，去滓，入乳香酒，再煎服。

　　又方贝母 穿山甲 天花粉上为末，每服三钱，水二盅，煎半盅，一日四服，其毒自在大小便下矣。可与前方合为一帖。

　　破毒无比散猪牙皂角，去皮如法，醋炙焦黄，为末。每服半钱，加穿山甲全者，看患人证在何处，就取此处甲，用以蛤粉炒为末，一钱，与皂角末相和，温酒调下，症在上食后服，在下食前服，神效。

　　消毒散 治一切无名肿毒、疮疖。

　　贝母一味，去心切细，一半生晒，一半微炒，和匀为末。病在上食后服，病在下食前服，酒调一二钱。

　　一男子，肩患毒，肿硬作痛，恶症迭见，用白矾末三钱糊丸，以葱头七茎，煎汤调下，肿痛悉退，再服诸症亦退，更以仙方活命饮二剂出水而消。此秘方名千金化毒汤，本矾末葱汤调服，因末难服，故易为丸，一方士，治疮疽不问肿溃，先用此药三二服，后用消毒药甚效，常治刍荛之人，用此即退，不用托里药亦愈。盖止热毒为患，血气不亏故也。若金石毒药发疽者，尤效，盖矾又能解金石之毒也。一方，用矾末五钱，朱砂五分，热酒下亦效，此药托里固内，止泻解毒，排脓不动脏腑，不伤气血，有益无损，其药易得，其功甚大，偏僻之处，不可不知。此方或虫犬所伤，溶化热涂患处，更以热酒调末服，皆效。

　　荣卫返魂汤（又名通顺散；又名何首乌散。）

　　何首乌（不犯铁） 当归 木通（去皮尖） 赤芍药（炒） 白芷（不见火） 香（炒）

　　土乌药（炒） 陈枳壳（麸炒，若恶心，加姜汁炒） 甘草上方止此九味各等分，水、酒汤使，随证用之，水酒相半亦可。惟流注加独活，每服四钱。病在上食后服，病在下食前服。

　　此一药，流注、痈疽、发背、伤折，非此不能效。至于救坏病，活死肌，弥患于未萌之前，拔根于既愈之后，中间君臣佐使，如四时五行，更相迭旺，真神仙妙剂，随证加减，其效无穷。何则？此药大能顺气匀血故也。夫气阳也，血阴也。阳动则阴随，气运则血行。阳滞则阴凝，气弱则血死。血死则肌死，肌死则病未有不死者矣！必调其阳，和其阴，然后气血匀，二者不可偏废。只调阳不和阴，则气耗而血凝，肌必不活，如五香连翘之类是已。只和阴不调阳，则血旺而气弱，疾必再作，如内补十宣之类是已。然二药亦须参用，不可执一为妙。此药扶植胃本，不伤元气，荡涤邪秽，自然顺通，不生变证，真仙剂也。用法列之于下。

　　一发背既久不愈，乃前医用凉药过也。凉药内伤其脾，外冰其血。脾主肌肉，脾既受伤，饮食必减，颜色痿瘁，肌肉不生。血为脉络，血一受冰，则气不旺，肌肉糜烂。故必理脾，脾健肉自生。宜于此方中去木通，少用当归，倍加浓朴、陈皮，盛则用家传对金饮子，又盛则加白豆蔻之类为妙。一凡治流注，可加独活。流注者，气血凝滞，故气流而滞，则血注而凝。加此药者，可以动荡一身血脉，血脉既动，岂复有流注乎。一流注起于伤寒，伤寒表未尽，余毒流于四肢，经络涩于所滞，而后为流注也。如病尚有潮热，则里有寒邪未尽散，此方中可加升麻、苏叶。如服此而热不退，可加干葛。如有头疼，加川芎，并用姜水煎。如无潮热，可用水、酒相半煎。酒，大能行血生气故也，气生血行，病愈可必。然流注须表者，何也？所以推其因，究其源，不忘病之根本也。寒邪既尽，表之太过，则为冷流注，尤为难治，故宜略表为妙，表后第二节，宜服温平之药，乃十宣、内补是已。如不效，第三节宜加附子，或服四柱散，数服即止，温药亦不可多用，恐增痛苦，反成脓血不干。第四节仍归本方收效，然表未尽则余毒附骨而为骨痈。夫流注者，伤寒之余毒、骨痈者，又流注之败证也。流注非伤寒之罪，乃医者表之未尽也。骨痈非流注之过，又庸医凉药之过也。庸医无识，心盲志聋，妄称明见，虽知为骨痈，而治之无法，又复投之凉药，烈之毒刃，则毒瓦斯滞，凉药触铁器，则愈附骨而不能愈矣。不然，则人之骨何以有痈？骨而成痈，非药所治，故名附骨疽，又名白虎、飞尸。留连周期，展转数岁，冷毒朽骨，出尽自愈，其不愈者，至于终身有之，此皆失于初也。其骨腐者，多为副骨，犹或可痊，正骨腐则终身废疾。故脓白而清者，碎骨初脱，肉深难取，脓黄而浓者，碎骨将出，肉浅可取，宜以利刀取之，详在后章，此不过治骨痈之概耳。又有病经数月，伤于刀刃，羸弱拳挛，咳嗽脓血，坏肉阴烂者，此皆冷极，阳弱阴盛，不可以唾红为热，宜以好附子，加减治之。又有毒自手脚头面而起，疼痛遍身，上至颈项经络，所系去处，如疡 贯珠者，此为风湿流气之证，宜以加减小续命汤，及独活寄生汤，与此方参错用之。又有两膝痛起，以至遍身骨节皆痛，妇人类血风，男子类软风，此名风湿痹，又名历节。宜以附子八物汤加减用之。又有痈肿在项腋、两乳旁，两胯软肉处，名为痈，此冷证无热，宜以内补十宣散与此方参用。小儿不可轻用附子，恐生惊痫，切不可更犯针刀，薄血无脓， 肉难合，宜以温热药，贴散内消。倘犯针刀，生 肉，亦以此药收功。倘用药微疼，略有惊痫，宜用全蝎观音散加减用之，惊定药如故事。又有小儿，亦患宿痰失道者，痈肿见于颈项、臂膊、胸背等处，是为冷极，全在热药敷贴之功（留口），病须再作为佳，治法见后。又有流注，大如匏瓠、覆碗，见于胸背，其证类发而甚峻。

　　用药之后，情势一有微动，既非发矣，宜以内补、十宣与此方随证通变用之，可以内消。

　　大抵诸证皆原于冷，故为痛者骨痛也，骨者肾之余，肾虚则骨冷，骨冷所以痛，所谓骨疽皆起肾者，亦以其根于此也，故补肾必须大附子，方能作效。肾实则骨有生气，疽不附骨矣，凡用药不可执一，贵乎通变。凡痈疽初萌，必气血凝滞所成，为日既久，则血积于所滞，而后盛作，故病患气血盛者，此方中减当归。多则生血发于他所，再结痈肿，生生不绝，斯乃秘传，医者少知也。一凡痈疽生痰，有二证，一胃寒生痰，此方中加半夏，健脾化痰；二热郁而成风痰，此方中加桔梗以化咽膈之痰，并用生姜和水酒煎。一凡脑发、背发在上者，此方中可去木通，恐导虚下元，为上盛下虚之病，难于用药。老人虚弱者，尤宜去之。一凡病患有泻者，不可便用此方，宜先用止泻药。（白矾生用为末，溶开，黄蜡为丸，为饮下，三十丸。）俟泻止方用此药。盖人身以血气为主，病痈之人，气血潮聚一处为脓，若脏腑不固，必元气泄而血愈寒难愈，此药大能顺气故也。大抵气顺则血行，气耗则血寒，气寒则血死，血死则肌肉不生，投之热药，则肌肉无元气，不足以当之，徒增苦投之凉药，则无是理，是方虽仙授，要在用之得当，不然，则有刻舟之患矣。

