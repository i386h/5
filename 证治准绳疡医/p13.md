<!-- { "loadSidebar": true } -->
　　至于流注，又不可一概论也。若凉药耗散，元气虚败，有用三建取效者，其疾多缘于冷故也，尤当审其脉，辨其证，的出于冷，然后用之，亦不可过，过亦有害，但阳脉回，肿处红活，骨有生气，寒气不能相附为疽，即归功本方以取效，此万全妙法。一此药丸、散、未，皆可水酒汤使，临时裁度用之，贵人加木香为衣，病者，有热痰咳嗽，（富）沉香，（贫）苏叶汤皆可下，丸用蜜剂。一此方非但治痈疽、发背、伤折，至于男子、妇人疝气，血气，皆可用，屡获效矣。有一妇人，患气疾五年，发时只是块痛呕逆，水浆不下，一发便欲死，用此药为丸，木香汤下，一服呕止，再服气顺，疾遂愈。一凡伤折，皆不脱此方，但加减有差，详见伤折类中。如寻常打破伤损，或伤心胞，并皆治之。在头上则去木通、枳壳，加川芎、陈皮。常用加丁皮、苏叶能活血；加破故纸、五灵脂能破宿血。水煎熟，用浓酒一盏，侵入候再沸，却人大黄末，空心服之，如通顺，药只四服，先二服中入大黄，后二服不必用，只是催发便下。如不通，只枳壳汤一向催。如若不通，即不可治。不可坐视人死而不知也，补血、十宣散之类。一凡伤折，常用此方，可去木通，名何首乌散，盖首乌能扶血故也。如刀刃伤，有潮热、面肿、气喘，乃破伤风证，可服索血散、葛根汤数服，姜葱煎发散，或败毒散三四服。外用敷贴药，根据法治之，无不愈者矣。一经年腰痛，加萆 、玄胡索以酒煎服。一香港脚，加槟榔、木瓜、穿山甲水煎服之。一宿痰失道，非惟人不识，自仙授以来，惟予一派知之。人身有痰，润滑一身，犹鱼之有涎，然痰居胃中，不动则无病，动则百病生，或喘、或咳、或呕、或晕、头痛、睛疼、遍身拘急、骨节痹疼，皆外来新益之痰，乃血气败浊凝结而成也。何则？脏腑气逆，郁结生痰，当汗不汗，蓄积生痰，饮食过伤，津液不行，聚而生痰。其常道，则自胃脘达肺脘而出；其失道，自胃脘，而流散于肌肉、皮毛之间。脾主肌肉，肺主皮毛，故凡胸背、头项、腋胯、腰腿、手足结聚肿硬，或痛，或不痛，按之无血潮，虽或有微红，亦淡薄不热，坚如石，破之无脓，或有薄血，或清水，或如乳汁，又有坏肉如破絮，又或如瘰 ，在皮肉之间，如鸡卵浮浴于水中，可移动，软活不硬，破之亦无脓血，针口 肉突出，惟觉咽喉痰实结塞，作寒作热，即皆其证，急于此方中加南星、半夏等药，以治其内，外用玉龙热药，以拔其毒，便成脓破为良，其轻无脓者，必自内消，如热极痰壅，则用控涎丹。（紫大戟、甘遂、白芥子，等分为末，米糊为丸。）如遍身肿硬，块大如杯盂，生于喉项要处者，尤为难治。夫血气和畅，自无他病，气行不顺，血化为痰，痰复失道，则血气衰败，不能为脓，但能为肿硬，理必然也。此证阳少阴多，随证用药，回阳生气，补血、控涎外，则用敷法作起，一身气血，引散冷块，万一肿不消，不作痛，不为热，体气实，无他证，肉块与好肉无异，此又一证也，切不可轻用针刀自戕。如草医曾用针灸，阴烂其肉，或用毒药点脱，使人憎寒壮热，法当通顺其气血，于此方中加升麻，以除其寒邪，用敛口结痂之药，以安之，使为疣赘而已。万一病自作臭秽糜烂，不免动刀，则有妙剂可以代刀，不可轻泄。（即白矾、枯，朴硝二味，为末敷之。）一肚肠内痈，宜服十宣散与此方相间用之，并加忍冬藤，此药最治内痈，但当审其虚实，或通或补，补须用附子，通则用大黄，如不明虚实，则此方亦自能通顺，十宣自能内补，可无他变。至于肺痈初觉，饮食有碍，胸膈微痛，即是此证，急须察脉，审其虚实，虚则用此方加附子，相出入用之；若稍再作，即用十宣散内补之即自消散。实则用此方，加大黄略通之，使毒瓦斯下宣为妙，盖肺与大肠相表里故也。如内痈已成，宜以海上方与此方，加减参用之。喘咳脓血者，肺痈也。大便有脓自脐出者，肚痈也。忍冬藤、甘草节，煮酒妙。

　　龙虎交加散 治发背痈疽，发脑、发鬓、发髭，又治脑虚头晕，风湿之症。

　　制药法：南木香（锉碎，用纸垫锅焙干，研为细末） 罂粟壳（去顶穣筋，锉、焙干，为细末） 甘草（用湿纸裹煨，焙干，为细末） 吴白芷（面裹煨，去面焙干，为细末） 川芎（湿纸裹煨，焙干，为细末）

　　上件药末，各另包收，看疮加减用之。

　　加减法：若疮势红肿热大，先服如神托里散一帖，卧、盖取微汗；如红晕大，肿高，疮头有似碎米大白脓点者，可进交加散一帖，用木香（四分）， 罂粟壳（二钱二分） 甘草（六分） 白芷（一钱四分） 川芎（一钱半） 共为一帖。用水七分，生白酒三分，共一碗，用银器煎八分，如无银器，新瓷器亦好，不用铜、铁旧器。于炭火旁，先滚五七滚，用细绢水湿，扭干，滤去渣，食后服，以干盐菜压之；渣敷疮四围，用禳绢帕包之。如恶心呕吐，即服护心散一帖止呕，次服前药。若胸腹膨满，或大小便闭涩，可服当归连翘散一帖，行五七次，用温米粥汤补正。如疮已成溃脓，不寒不热，止是烂开疼痛，木香（三分） 甘草（六钱） 川芎（一钱半） 白芷（一钱四分） 粟壳（二钱） 水五分，酒五分，合煎八分服。若红晕白者好也，仍红其疮不退。若紫黑稍可，如红晕不退，每日于晚进药一帖，吃交加散四五帖，可服当归连翘散一帖。要行，加大黄。只有热，腹不胀，不用大黄。如疮患要将好，腐肉不脱，可用针刺破皮，令随脓出，将水红花根煎汤洗之，用生肌散掺上，每日洗一次，根据此法无不效。

　　有蛆者难治。最忌酸、辣、酱、面、发气，并生冷之物。

　　护心散 治证见前交加散。

　　甘草（炙，一钱） 绿豆粉（炒，二钱） 朱砂（研、水飞，过，一钱）

　　上为细末。作一服，白汤调下。

　　当归连翘散 治证同前。

　　当归 连翘 栀子仁 芍药 金银藤（各一两） 黄芩（五钱）

　　上 咀。每服五钱，用水二盏，煎至七分，空心温服，要行，加大黄二钱，待药熟，入大黄煎一二沸，去渣服。

　　如神托里散 治发背等疮初起，又治疔疮，并一切肿毒，及发散伤寒。

　　苍耳根 兔耳草根（又名一枝箭） 金银藤（用花亦可） 五味子根（各等分）

　　上 咀。每服五钱，用生白酒二盏，煎至七分，去渣，服卧，盖取微汗，渣再煎。

　　生肌散水红花叶上为细末。先用水红花根锉碎，煎汤，洗净。却用叶末撒疮上，每日洗一次，撒一次。

　　前锋正将 治一切痈疽，不问发肩发背，作 疼痛，其效如神。

　　荆芥 薄荷 山蜈蚣 老公须 天花粉 菇荑菇片 败荷心 川白芷 猪牙皂角（切、炒） 赤芍药（以上各等分） 淮乌（大者一个，煨） 红内消（倍其数） 甘草（每十五文，入一文，喜甜加用）

　　上为末。每服二钱，薄荷、茶清调下，欲快利用酒调服效。若服经日未见效，恐是凉药涩血，可加当归、羌活。如热重，雄黄酒调。乳痈，加萱草根研汁调。其余候只用酒下不饮，麦门冬去心煎汤亦可，但较缓耳。

　　引兵先锋 凡用内消，先用此药。退潮、止渴、解热以升麻葛根汤，表散后，服此。

　　木通 瞿麦 荆芥 薄荷 白芷 天花粉 甘草 赤芍药 麦门冬（去心） 生干地黄山栀子 车前子 连翘（各等分）

　　上锉，每服二钱，灯心、生地黄煎。热潮，加淡竹叶煎，温服。上膈食前，下膈空心。老人气虚者，宜加当归、羌活。

　　加味十奇散 主内护。治痈发已成，未成服内消。三五日不效，或年四十以上，气血衰弱，成者速溃，未成者速散，服至疮口合而止。内能固济去旧生新，又名固垒元帅。

　　当归（酒浸） 桂心（不见火） 人参 土芎 香白芷 防风（去芦） 桔梗 浓朴（去粗皮，姜汁炒） 甘草（五文） 乳香 没药（并别研）

　　上件药，各等分，研为末，每服二钱，酒调日三服，病愈而止。不饮者，麦门冬去心煎汤，或木香汤。

　　一方 治背痈、附骨疽、乳痈，及一切痈肿。未成脓者，发散极效。

　　槐花（一两，炒焦色） 胡桃（十个，新鲜不油者， 火煨熟，去壳）

　　上二味，入砂盆内，研烂如泥，热酒调，和渣温服，如能饮酒人，多饮愈效，醉后而痈肿散矣。

　　 散 治痈疽发背，及一切疖毒等证如神。

　　签草（其叶长如牛舌，其气如猪臭者） 小蓟根 五爪龙（即五藤） 生大蒜上四物各等分，细研。用酒和匀，滤去渣。服一碗，得大汗通身而愈。

　　上方 治诸般痈肿，神效。

　　新掘天门冬（一味，约三五两）

　　上洗净，入砂盆内研烂，以好酒荡起，滤去渣，顿服。未效再服。一二服必愈。

　　卷之一　肿疡(十六)

　　敷贴温药

　　戴院使云：发散诸般毒，多碾白芙蓉叶，入草乌末少许，蜜调敷，重者加入南星未。凡诸毒用敷贴药，欲散搓入麝香，欲溃搓入雄黄。

　　冲和仙膏（一名黄云膏。） 冷热不明者用之，茶、酒随证治之。

　　川紫荆皮（五两，炒。又名红肉，又名内消） 独活（三两，炒，不用节） 赤芍药（二两，炒） 白芷（不见火，一两） 木腊（又名望见消，又名阳春雪，即石菖蒲也，随加减妙。）

　　上五味，并为细末，用法详见于后。

