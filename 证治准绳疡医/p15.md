<!-- { "loadSidebar": true } -->
　　南星（上等大白者，一两） 草乌头 白芷（各半两） 木鳖子仁（一个，研）

　　上为细末。分两次，法醋入蜜调敷纱贴之。

　　蠲毒散 治痈疽肿毒，未结则散，已结则溃，去风排脓。

　　大南星（一两） 贝母（七钱半） 白芷 赤小豆 直僵蚕（炒，各半两） 雄黄（二钱）

　　上为细末。初用醋调敷，后用蜜水调敷。

　　退毒散 痈肿通用。

　　木鳖子（去油） 大南星 半夏（生） 赤小豆 白芷 草乌（连皮尖，各等分）

　　上为细末，硬则法醋调敷，热 则蜜水调敷。

　　神功妙贴散 涂敷痈疽晕内，使脓血化为水出，收晕敛毒。

　　大南星（圆白者） 蓖麻子仁（各四钱） 五倍子（淡红者） 半夏（生） 白芷（稍片） 姜黄贝母白芨(各三钱） 没药 乳香(各二钱） 花蕊石散(二帖)上为细末。夹和井水，入蜜调敷。疮色黯晦，姜汁调敷，从晕边抹收入里，留中间如钱大，贴膏药。若疮开大，全用纱摊药，以旧茶笼内白竹叶尾，剪两片如疮势，先贴药上，然后贴疮，久年蓬仰上竹叶，亦得。竹叶出水，藉药以行之。凡敷药须是细末，则不痛。

　　特异万灵散 治痈疽、发背、肿毒等患，神妙。

　　软石膏（烧通红，碗覆在泥地上一宿） 大白南星 赤小豆 草乌（连皮尖，各半两） 乳香（二钱，别研）

　　上为细末，蜜水调成膏，从外抹收入，留最高处如钱勿敷。如疮已破，切忌药入疮口恐痛。敛毒排脓，不致溃烂屡效。

　　治冷痈青硬无头，阴毒并疮疥毒疮，皆效。

　　生铁锈 轻粉（各二钱） 白松香（一两半） 麝香（少许）

　　先将铁锈、松香为细末。入铫内，加麻油一两，慢火煎数沸，离火待热少退，入轻粉、麝香末，搅匀，即为膏矣，收贮。量疮大小，摊贴患处。

　　敛疮内消方 黄明胶一两，水半升，溶消了，入黄丹一两，再煮三五沸，又放温冷。

　　以鸡毛扫在疮口上，如未成，即涂肿处自消。

　　凡痈不问已溃未溃者，以胶一片，水浸令软，随肿大小，贴当头上开一孔，若已溃合脓者，当被胶急发之，脓皆出尽，未有脓者，肿当自消矣。

　　治发背秘法 李北海云，此方神受，极奇秘。以甘草三大两，生捣别筛末，大麦面九两，于一盘中相和，搅令匀，取上好酥少许，别捻入药令匀，百沸水搜和如饼剂。方圆大于疮一分，热敷肿上，以油纸隔令通风，冷则换之。已成者，脓水自出，未成者，肿便内消。

　　隔皮取脓法 治诸般肿毒。

　　驴蹄（细切，一两，炒） 乔麦面（一两） 白盐（半两） 草乌（四钱，去皮）

　　上为末。水调作饼子，慢火炙黄，出火毒研，米醋调成膏。用白纸摊贴患处，毒自毛窍而出，其肿自退。

　　雄黄散 治痈疽，赤肿疼痛，未得脓溃，贴成脓。

　　雄黄（细研） 黄柏 槟榔 川大黄 骐 竭（各七钱半） 麝香（研，一钱） 黄连（一两） 白芷木香 芎 桂心（各半两） 当归（炒，三钱）

　　上为细末。用腊猪脂调，令匀，涂于绢上，贴肿处，候脓溃后，即用膏药搜脓生肌。

　　万应针头丸（《剂生》） 治一切脑背疽，恶毒，大疮欲死者。一粒即愈。

　　麝香（二钱） 血竭（如蜡者用，散者不用，非真也） 轻粉 蟾酥（舌试辣者） 砂（各三钱） 片脑（一钱） 蜈蚣（一对，全用）

　　上为极细末，炼蜜和丸为剂。如疮有头者，用针头挑破，微有血出，将药一黍米大，放挑开疮内，上用纸花，周遭唾津温贴疮上，不过时刻即愈。如两腋见无头疮，即是暗疔。

　　即将两手虎口内白土纹，用针挑破，如前法用药封盖，忌鸡、鹅、酒、湿面，一切发热之物。

　　针头散（《保命》） 治疮疡 肿木硬。

　　上以乳香，蟾酥各一钱，同研匀细，以儿乳汁和如泥，入瓷石盒收之，干不妨。每用以唾调，拨少许点于肿处上，以膏药贴之，毒瓦斯自消，纵然有疮亦轻。

　　万槌青云膏 治诸般痈肿，未成脓者，贴散；已成脓拔毒追脓，腹中痞块贴块上；疟疾，贴大椎及身柱，其效如神。

　　白松香（一斤，去木屑） 蓖麻子（三百粒，去壳） 杏仁（三百枚，去皮） 铜青（三两） 乳香没药（各一两五钱） 轻粉（二钱）

　　上共作一处，用铁槌木砧，于日中捣成膏，如燥少加香油杵之，或用石臼木杵捣亦可，用瓷器盛，绯帛摊贴。（汤中做，不见火。）

　　卷之一　肿疡(十六)

　　敷贴热药

　　《鬼遗方》云：凡痈疽外冷内疼者，由阴气外逼，用热物熨之，大热亦不觉者，须用热物熨令透，随手便用紧急溃脓药，使脓外出尽，肿平即用生肉暖疮和正气药，令进饮食不倦。

　　治痈疽、发背，初肿时方风化锻石（二两） 细辛（一两）

　　上为粗末。用热醋敷患处干再敷，三上其肿即消。

　　四虎散 治发背初生，筋脉紧急不舒。

　　附子（生，去皮，一两） 天南星 半夏 野狼毒（各半两） 一方，无附子，有草乌各等分。

　　上四味为末。热酒调成膏，摊上肿处，以熟绢压定，觉患处如火烧，不妨。

　　回阳玉龙膏草乌头（三两，炒） 南星（一两，煨） 军姜（二两，煨） 白芷（一两，不见火） 赤芍药（一两，炒） 肉桂（半两，不见火）

