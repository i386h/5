<!-- { "loadSidebar": true } -->
　　一凡疮口破处，肉硬不消者，疮口被风所袭也，此方中加独活以去风，用热酒调，如又不消，则风毒已深，肌肉结实，又加紫荆皮，有必消之理矣。一此方莫善去金疮，及诸热证赤肿，断诸血根，不使 赤。若痈疽不可轻用，恐贴处不散，FS 毒入内，在骨则成骨痈，在喉项则毒瓦斯聚喉，在胸背则阴烂脏腑，在腹肚则为内痈，杀人不救，可不慎哉！只以冲和、玉龙，根据法详证，用之为妙。一年少血壮之人，衰老血败之士，如有溅血，无药可止，血尽人亡；若在手足，可用茶调敷手足上下尺余远；若在胸背、腰腹，则全体敷之，把住血路方能止，却用断血药，（五倍末方，见金疮条中。）或神效军中方、 口方得安愈。一治金疮重者，筋断脉绝，血尽人亡，如要断血，须用绳及绢袋，缚住人手臂，却以此方，从手臂上用茶调，敷住血路，然后却用断血药 口，却不可使内补，及四物等药，却又能令人发呕吐，甚则口眼 斜，少焉发烦发热成破伤风，只可下对金饮，加川芎、白芷、姜枣煎自安，却徐徐补血。如或有破伤风证，又须用破伤风药，即葛根汤之类，（方见后）。疮口用军中方，加九肋鳖甲酥炙碾。一凡金疮在头面上者，血不止，急用此方茶调，团围敷颈上截血，疮口边亦用此敷，军中方 口，重者十日，轻者三日效。一凡金疮着水，肉翻花者，可用薤汁调此方，敷疮口，两旁以火微炙之；或烧早稻秆烟熏之，疮口水出即愈。如无水出，即是风袭，可用南星，茶调敷之即愈，然后以军中方， 口妙。一治妇人产后或经绝，血行逆上，心不能主，或吐血，鼻衄，舌衄，可以此方，用井花水调敷颈上，生艾汁调亦妙，其血立止，然后服药以绝原。如舌衄必有血泡，破之复胀，可用线于舌根颈缚住勿除，于颈项上截血，内用黄芩、荆芥凉心之药，以收其原；舌上用蜜调结口之药以治之，泡破除线，血不胀矣。服凉心药，四物汤加荆芥、薄荷、朱砂。一此方用药调涂热毒，恐随干随痛，赤肿不退，当用鸡子清调敷，诸热毒难干妙，汤火疮同。

　　一打破伤损在胸膈上者，药通血不下，可用绿豆水，调此药末吞之，即吐出而安。又有从高坠下，用通血药不下，数日病患几死，此必天时寒冻，服大黄等药冰之。血凝片不行，可用热酒调军姜末饮之。片时血通，人得更生，盖借热性以活死血，则前药方能行矣。治发背初发时小，后五七日赤肿高，即罨药，令内毒散减疼，免牵引。

　　乳香膏乳香（一两） 青薄荷叶（四两，洗干）

　　上研匀，浓罨患处，以青绢盖之，如干以新汲水润之，常令湿，其热毒自然消散，如热毒攻结可用，气毒攻结不可用。

　　金黄散 贴痈毒，令内消。

　　白芷 白芨 白蔹上等分为细末，用新汲水调敷。

　　治阳证肿毒，并金疮。

　　大粉草锉细，用竹一段，刮去青，两头留节开一小窍，人草在内，满后却用油灰塞窍，从冬至日放粪缸内，待立春先一日取起，竖在有风无日阴处。二十一日，验两窍好，却破竹取草为细末，用水调敷。

　　《药性论》甘蕉根，捣敷一切痈肿上，干即更敷，无不瘥者。

　　梅师治痈疽发背，或发乳房，初起微赤，不急治之，即死速消方，捣苎根敷之，数易效。

　　诸疮肿痛不可忍者，以葵花根，去黑皮，捣烂。若稠点井花水少许，若不稠，不须用水，以纸摊如膏药贴之立效。

　　又方 芙蓉叶，捣烂罨，立效；晒干为末，水调敷，亦妙。

　　治发背，蜗牛百个，活者置净瓶内。新汲水一盏，浸瓶中封闭，自晚至晓，其水如涎，取水将真蛤粉，不拘多少调之，刷疮上效。

　　治背痈与疖，久年烟壁土、黄柏，等分为细末，生姜汁捏成膏敷之，夏月以茅香汤下、一二钱妙。（《经验》）

　　七宝散（《本事》） 治痈疽，止痛拔毒。

　　干荷叶心，当中如钱片，（不拘多少）。

　　上为末，每用三匙，水二盏，慢火煎至一盏半，放温淋洗干，以太白膏敷之。

　　太白膏 寒水石（研，飞过） 用腊月猪脂调成膏，随疮大小，薄纸摊贴之。

　　天花青露散 罨围一切肿毒。

　　白芨 白蔹 白薇 白芷 白鲜皮 朴硝 青黛 黄柏 老龙骨（各一两） 天花粉 青露（各三两）

　　大黄（四两）

　　上为细末，醋蜜调匀。如疽毒未成，则当头罨退；若已成，四面围之，中留头，用替针膏贴之。

　　消肿散 围罨肿毒，一切疮疖并治。

　　大黄 水仙子 山药 苎根 青露 小赤豆 寒水石 水姜 香蛤粉 花蕊石上将前药捣和，如干加醋蜜调匀。如疽毒未成则当头罨退，若已成四面围之，留一头，用替针膏贴之。

　　神护膏 围罨一切肿毒。

　　小赤豆 黄皮 白蔹 白芷 天花粉 南星（各等分）

　　上为末。阴用米醋与蜜水同，阳用商陆根，亦用芭蕉油，此是邵色婆黄金散，加黄皮为主。

　　水澄膏 秘方，围敷肿毒。

　　郁金 白蔹 白芨 五倍子（各一两） 乳香 雄黄（各五钱）

　　上为细末。水调敷，如热极者，用腊水尤妙。

　　五金膏（一名葵花散）

　　黄葵花（七朵） 川连（二钱，去须） 山栀（三个，肥者） 黄柏（五钱） 川郁金（三钱）

　　上为末，井华水调成膏敷。此药性急，宜速打之。

　　清凉膏 治初患痈肿疮疖，热 疼痛，消肿毒。

　　大黄（不拘多少）

　　上为细末。用浆水调摊贴之，醋摩亦得。

　　治诸疮肿不散者。

　　上取白药根，捣烂敷贴，干则易之。无生者，用末，新水调涂之亦得。

　　治诸疮肿，马毒疮。

　　上以马齿苋，水煮冷服一升，及涂疮上。治湿癣、白秃，以马齿膏和灰涂之效。治紧唇、面肿，捣汁涂。冬用干末，水调涂。治丹毒、发背肿，捣敷之，不住者，以蓝靛和之更佳。治多年恶疮，捣烂敷之尤良。治三十六种风结疮，取马齿苋一石，水二石，一釜煮之，澄清，内蜡三两，重煎之成膏，涂疮上并服之。

　　清水膏 治痈疽，及一切毒肿，坚硬肿痛，攻冲四畔 肿，抽热毒，散肿气。

　　羊桃根 川大黄 黄芩 绿豆粉 黄柏（各一两） 赤小豆上为细末。用芸苔菜取自然汁，入蜜少许，相和调药，令稀稠得所。看四畔肿赤处大小，剪生绢上匀摊，可浓一钱许贴之，干即易。

　　水调膏 治痈疽毒热，赤 疼痛。

　　川大黄（生用，研末） 杏仁（去皮尖，研） 盐花（各三分）

　　上为细末。研令匀，以新汲水和调，稀稠得所。旋即涂肿上，干即易之。

　　郭氏水澄膏 治风热肿毒，赤红色，攻 疼痛不止。

　　白芨 白蔹（各四钱） 郁金（一对） 大黄 黄柏 黄药子 榆皮（各七钱半） 乳香 没药雄黄（各半两）

　　上为细末。用新汲水一碗，药末不以多少，澄于水内，药定去水。敷于肿处，上用白纸封之，用鸡翎掠此水湿润。

　　二黄膏 治一切肿毒。

　　黄柏 大黄（各等分）

　　上为末，用醋调搽，如干以水润之。

　　揭毒散大黄（一两半） 白芨（一两） 朴硝（二两）

　　上为末。用井水调搽，如干再搽。

　　薛按：此二方及寒凉之药，若疮疡 肿作痛，属阳之证，宜用之。或微肿痛，而不赤者，恐不宜用。盖气血喜温而恶寒，若冷气入里，反为难治之证矣。

　　三消散 退极热证，赤肿 开者。

　　朴硝 焰硝 大黄 栀子（炒黑色） 寒水石 南星（各等分）

　　上为细末。生地黄汁，调涂贴。芙蓉叶捣汁调亦可。

　　四面楚歌 敷诸般疽，发肿赤痛不可忍，未成角散，已成角破，至疮口合而止。

　　荆芥（和根，锉碎） 赤芍药 大柏皮 土当归 山大黄 土白芷 天南星 赤小豆 商陆根（锉片子，焙） 白芨 赤敛 白蔹 草乌 寒水石（煨或炒，各等分）

　　上为末。生地黄汁，调角四畔，或苦齑根汁，肿用商陆根研汁，未溃则满涂上，或有尖起处，则留出疮口。

　　水师晶明 治诸发已破未破皆洗，如成脓溃烂，最要洗净，去故肉生新肉，洗后净干，再用角贴掺药，一日一次。

　　大柏皮 泽兰 莽草 荆芥 赤芍药 山大黄 土白芷 土当归 独活（各等分）

　　上锉粗散。用水一斗，入葱白、大椒、橘叶同煎熏洗。如已烂，入猪蹄下膝爪骨肉煎，可免干痛，净洗为度。

　　卷之一　肿疡(十六)

　　点药

　　痈疽有小白头者，初起即以膏子点之，毒轻者自消，毒重者出水，甚至流黑汁而愈，最甚者即未散，亦大杀其毒矣。

　　 砂膏 治痈疽肿毒，并治瘰 ，点落 痣等。

　　砂（生用，一钱） 石矿灰（一两，炒黄色） 白丁香（三钱，炒黄色） 黄丹（半斤，生用）

　　碱（一斤，淋水五碗）

　　前四味研为极细末。次将碱水煎作一碗，成膏待冷以前未入膏，和匀藏瓷器中，一应毒物以膏点之。白丁香即麻雀儿屎，用坚尖者，不用软颓者。

　　六灰膏 治发背、疔疮、疖子、肿毒、 疮、痔疮、痣子、 子，其功用与 砂膏同也。

　　灰苋 桑木 枣木 养麦料 茄科（各烧为灰） 石矿灰（研细）

　　上件多少不妨。和匀，汤泡水淋，淋下之水，煎成膏如糊，装瓷器中，一应毒物，以膏点之。若点疡疮、痔疮，待烂去少许，再点之，再烂去，如是渐渐点去。

　　援生膏 治诸般恶疮，及瘰 、鼠疮才起者，点破即愈。

　　血竭（一钱） 蟾酥 轻粉（各三钱） 麝香（五分） 雄黄（五钱） 乳香 没药（各一钱 以 上药俱为极细末。

　　上用荞麦秸灰，或真炭灰一斗三升，淋灰汤八九碗，用栗柴或桑柴文武火煎作三碗，取一碗收留，将二碗盛于好瓷器内，候温将药末入灰汤内，用铁瓢或桑柳枝右搅，又用好细锻石一升，入药灰汤，搅匀，取出候冷过宿，盛于小白瓷罐内。凡遇诸恶疮，点在当头，一日二次，次日又一次，疮头食破，约五分血水出为妙，恐日久药干，将前收留灰汤和用。

　　卷之一　肿疡(十六)

　　灸法

