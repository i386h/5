<!-- { "loadSidebar": true } -->
　　〔素〕 夫痈气之息者，宜以针开除去之。（病疑篇，王注云：息： 也，死肉也。今世用刀割去死肉者是也。）

　　治腐肿者，刺腐上，视痈大小深浅刺，刺大者多血，小者深之，必端内针为故正。（长刺节论，大者多血，小者深之八字，衍文也。大小深浅刺七字，取脓之法，尽矣备矣。）

　　〔精〕 疽成脓宜烙，可用银篦大二分，长六寸，火上烧令赤，急手熨烙毒上，得脓为效。《鬼遗》凡痈觉在虚处，及眼不见处，皆是恶症。如发高肿，紫赤皮薄光泽，觉里有脓毒，诸药贴 不破者，宜用熟铜针，于油火上燎透，先用墨笔点定，却当头以针浅刺入，随针出脓者顺也，有不随针脓出，当用白纸作 ， 入针孔，引出脓毒，当时肿退可及三分，如肿不退是一逆也。肿不退，疼不除，但脓出二逆也。脓疼不退，患人不觉疮轻三逆也，虽用针破出脓，亦无所济，须急用引脓托里汤药，以助其势力可也。更有痈生实处，不问浅深，如有脓即用针烙无害，稍缓即恐伤筋骨内疼，凡近筋脉骨节处，不得乱行针烙，反致他病也。患疽初生赤硬，或在虚处毒瓦斯浅，或在实处毒瓦斯深，切须仔细辨认，仍问患人疼痛，觉深觉浅，其患处疮头，不拘多少，其间须有一个最大者，即是大脓窍，当用熟铁大针头如KT 脚者，于麻油灯上烧令热透，以大头处按定，插入一寸或至二寸脓当下，恐未有脓毒出，却用白纸作 子 入，候次日取出，其脓即随 下矣。脓色黄白即好，若赤黑色，防后有鲜血出，即患人寒战不禁，其有虚处，不得妄行针烙。凡患发背，觉似有脓成，便用大熟铁针烙，当正头上烙之，其烙并用麻油灯上烧令通红，烙入可二寸许，初人肉即须横插入，不得正入，恐烙透膜也，如已有破处，皮烂溃熟，更不得用针烙，如是横长赤引开阔，当须两头下火针，令脓毒随针引出，肥人脓汁多，瘦人脓汁少，如肥人却少，瘦人却多，多是肉败坏成脓，少是肉不腐烂，受气实也，尤宜详审，不可造次便行针烙。亦看患人气脉匀和，荣卫气不节滞，血脉不致凝涩，即行针烙无畏，切须仔细，患人气虚，脉气大者，亦不可乱行针烙；针烙之法，不可容易，先看皮纹紧慢浓薄，紫赤色大光泽者，即可用针烙，如皮肉未变，不可用针，针亦无济。大抵用针，只欲引脓，如针刺无脓，是气伏也，不可用针烙。

　　〔丹〕 或问烙法如何？曰：脓或汪洋欲出，奈何皮浓肉深难穴者，既前无内托之药，先致力于内。后又不用烙以开窍，脉脓何由出。脓本肉腐所成，皆挟毒热之气，若久留肉腠间，则毒瓦斯浸淫，好肉亦化为脓腐，此所以烙法有功于溃疡也，彼根浅而皮薄者，何必假此以卖弄假法，恐吓而胁取利也。

　　卷之二　溃疡

　　发表

　　一男子溃后，发热头痛，脉浮紧，虚而兼表邪也，以补中益气汤，加川芎、白芷二剂而止，更以托里药而愈。一男子风袭疮口，牙关紧急，腰背反张，以玉真散一服而愈，仍以托里药而敛。一男子患痈将敛，遍身作痒，脉浮，以消风散二服而止，更以托里药而愈。

　　卷之二　溃疡

　　攻里

　　〔薛〕 一人胸患痈， 痛烦躁，发热作渴，脉数而实，时季冬。予谓：此热毒内蓄，须舍时从证，欲治以内疏黄连汤，彼以时当隆寒，乃杂用败毒药愈炽。仍求治，投前汤二剂，后去二次，诸证悉退，以金银花散加连翘、山栀，四剂出水而消。罗谦甫，治贾仓使父，（见发背。）

　　卷之二　溃疡

　　清热

　　一男子患痈，溃而饮酒， 痛发热，服黄连解毒汤二剂而止，更以托里消毒散而愈。

　　常治痛而大便秘，脉实者，用清凉饮治之。

　　卷之二　溃疡

　　已寒

　　〔罗〕 至元壬午，有王伯禄者，年五十七，右臂膊肿盛，上至肩，下至手指色变，皮肤凉，六脉沉细而微，脉症俱寒，举疡医彦和视之，曰：此乃附骨痈，开发已迟，以燔起之，脓清稀解，待日再开之，加吃逆不绝，彦和与丁香柿蒂汤两服，稍缓，待日吃逆尤甚，自利脐腹冷痛，腹满饮食减少，时发昏愦，于左乳下黑尽处，灸二七壮，又处以干姜、附子、木香、沉香、茴香、羌活类药， 咀一两半，欲与服。或者曰：诸痛痒疮，皆属心火，又当盛暑之时，用干姜，附子可乎？予应之曰：理所当然，不得不然。《内经》曰：脉细皮寒，泻利前后，饮食不入，此谓五虚。吃逆者，胃中虚极也，诸肿疮疡，皆属心火，是定理也，此症内外相反，须当舍时从症，非大方辛热之剂急治之，则不能愈也，遂投之。

　　诸症悉去，饮食进，疮势温，脓色正，彦和又与五香汤数服，月余平复。噫！守常者众人之见，知变者大人之事，知常而不知变，细事因而取败者亦多矣，况医乎。守常知变岂可同日而语哉，陈录判母治案，（见脑疽。）

　　托里温中汤 治疮为寒变而内陷者，脓出清解，皮肤凉，心下痞满，肠鸣切痛，大便微溏，食则呕气短促，吃逆不绝，不得安卧，时有昏愦。

　　丁香 沉香 茴香 益智仁 陈皮（各一钱） 木香（各一钱半） 羌活 干姜（炮，各三钱）

　　甘草（炙，二钱） 黑附子（炮去皮脐，四钱）

　　《内经》曰：寒淫于内，治以辛热，佐以苦温。以附子、干姜大辛热，温中外发，阳气自里之表，以为君。羌活苦辛温，透关节；炙甘草甘温，补脾胃，行经络，通血脉；胃寒则呕吐吃逆，不下食，益智仁，丁香、沉香大辛热，以散寒为佐；疮气内攻，气聚而为满，木香、茴香、陈皮苦辛温，治痞散满，为使也。

　　上 咀作一服。水三盏，生姜五片，煎至一盅，去滓。不拘时，温服。忌一切冷物。

　　卷之二　溃疡

　　补虚

　　〔薛〕 一童子，腋下患痈不敛，脓清，脉大，倦怠懒食，少寐，自汗口干，以内补黄汤，及豆豉饼灸之两月而愈，凡疮脓溃而清，或疮口不合，或聚肿不赤，肌寒肉冷，自汗色脱者，皆气血俱虚也，非补不可。一男子，腰患毒，脓熟不溃，针之脓大泄反加烦躁，以圣愈汤四剂而宁，更以人参养荣汤，加麦门冬、五味子，两月而愈。此人后患湿气遂为痼疾。凡疮脓血去多，疮口虽合，尤当补益。务使气血平复，否则更患他证，必难治疗，慎之。一妇人，患臂痈，疮口紫陷，脓清不敛，彼以为毒未尽，欲服攻毒之剂，予谓：疮疡之证，肿起坚硬，脓稠者实也，肿下软慢，脓稀者虚也，遂用附子饼灸之，及饮十全大补汤百剂，始愈。一妇人，患附骨痈，久而不敛，致腿细短软，脉来迟缓，以十全大补汤加牛膝、杜仲及附子饼，灸之两月余而愈。凡脓溃之后，脉涩迟缓者易愈，以其有胃气故也，脉来细而沉，时直者，里虚而欲变证也，若烦痛尚未痊也，洪滑粗散者难疗。以其正气虚而邪气实也。一男子，腰中患此，发而不溃；其气血止能发起，不能培养为脓也，投大补药数剂而溃，又数剂脓出尚清，乃服参 归术膏斤余，脓少稠；数斤脓渐稠，肌肉顿生。大凡痈疽藉气血为主，若患而不起，或溃而不腐，或不收敛及脓少或清，皆气血之虚也，宜大补之，最忌攻伐之剂。亦有脓反多者，乃气血虚而不能禁止也；若溃后发热作渴，脉大而脓愈多，属真气虚而邪气实也，俱不治。常见气血充实之人，患疮皆肿高色赤，易腐溃而脓且稠，又易于收敛。怯弱之人，多不起发不腐溃，及难于收敛，若不审察而妄投攻剂，虚虚之祸不免矣。及患后当调养，若瘰 、流注之证，尤当补益，否则更患他证，必难措置，慎之。一上舍，年逾四十，因怒胁内作痛不止。数日后，外结一块，三寸许，漫肿色不赤，按之微痛，予谓：怒气伤肝，致血伤气郁为患，以小柴胡汤对四物，倍用芎归、黄 、贝母、肉桂治之。彼谓：丹溪云，肿疡内外皆壅，宜托里表散为主。又云，凡疮未破，毒攻脏腑，一毫热药断不可用。况此证为气血凝滞，乃服流气饮愈虚，始信而复求治。视之虚证并臻，诊之胃气更虚，彼欲服予前药。予谓：急者先治，遂以四君子汤加酒炒芍药、炮干姜，四剂少得；更加当归又四剂，胃气渐醒，乃去干姜，又加黄 、肉桂、芎归数剂，疮色少赤，并微作痛，又二十余剂而脓成，针之却与十全大补汤，喜其谨疾，又两月余而瘳。夫气血凝滞，多因营卫之气弱，不能运散，岂可复用流气饮以益其虚，况各经气血多寡不同，心包络、膀胱、小肠，肝经多血少气，三焦、胆、肾、心、脾、肺少血多气。然前证正属胆经少血之脏，人年四十以上，阴血日衰，且脉证俱属不足，肿疡内外皆壅，宜托里表散为主，乃补气血药而加之以行散之剂，非专攻之谓也。若肿 痛甚烦躁脉大，辛热之剂，不但肿疡不可用，虽溃疡亦不可用也。

　　凡患者须分经络气血，地部远近，年岁老幼，禀气虚实，及七情所感，时令所宜而治之。常见以流气、十宣二药，概治结肿之证，以致取败者多矣。

　　〔赵〕 无锡华氏，年六十，患背疮溃发，大如旋盘而色赤，想是平日多服金石药毒发所致，问之果然。因令侵晨饮羊血三五升，始用退热解毒、生气血之剂， 以生肌膏，半月后肌生脓少，予因归，令服此药百余帖，方可安全。一月后，复来招往视，其疮皮肉已坚浓如常，但食少无力，因问前日之药服几何？曰：疮将平，遂止不服，脉之沉微甚，因知其气血，止可供给疮平而已，于真气则已竭，不可治，即古人所谓死于疮结痂之后，果不出半月而死，不独此脓出后之虚，若因虚而发痈疽者亦然，若以常法攻之，则气血不胜药力之散而愈虚，邪得以乘机入内，多成不救。

　　加味十全汤 治痈疽溃后，补气血，进饮食。

　　黄 （蒸） 地黄（蒸） 当归 川芎 人参 茯苓 芍药（炒） 白术 陈皮（各一两） 粉草（炙）

　　桂心 五味子（各半两） 乌药（七钱）

　　上 咀。每服一两，用水一碗，生姜五片，枣二枚，同煎，分作二服，留渣晒干为末，服之。丹溪云：加味十全汤，须看年之老壮，资之强弱，症之缓急，时之寒热，加减用之。

　　丹溪云：加味十全汤治痈疽后，补气血，进饮食，实为切要。盖脓血出多，阴阳两虚，非此药何以回生起死，惜其不分经络，不载时令，又在识者触类而长之。今之外科，于疮疡肿平痛宽，遂以为安，漫不加省，往往于结痂后，两三月或半年，虚证乃见，医者不察，病者不悟，无补接调养之功，因而转成他病者，惜哉。予治一士夫，因脚弱求诊，两手俱浮洪稍鼓，饮食如常，惟言问不答，肌上起白屑如麸片，时在冬月，予作极虚处治。

