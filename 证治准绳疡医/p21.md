<!-- { "loadSidebar": true } -->
　　一男子，脓熟不溃，微痛少食，倦怠发热，予为针之，脓涌出，热益甚，乃虚故也，急以人参黄 汤二剂，热愈甚，此药力尚未及也。又二剂果应，再以当归补血汤数剂而痊。东垣云：发热恶热，大渴不止，烦躁肌热，不欲近衣，脉洪大，按之无力，或目痛鼻干者，非白虎汤证也，此血虚发躁，宜当归补血汤主之。

　　一儒者，患流注，发热作渴，头痛自汗，脉洪大，按之无力，此气血虚寒也，用十全大补，加麦门、五味治之，其症益甚，仍用前药加附子一钱，四剂诸证悉退，却去附子，加肉桂二十余剂，气血渐复。又因劳心发热恶寒，饮食减少，此脾胃复伤，元气下陷，用补中益气加附子一钱，二剂热止食进，仍用大补元气而安。后因考试不利，怀抱不舒，更兼劳役，饮食日少，形气日衰，吐痰作渴，头痛恶寒，或热来复去，或不时而动，仍用补中益气数剂，诸症渐愈，元气渐复，乃去附于，再加肉桂五分，百余剂而愈。一男子背疮不敛，小便赤涩， 肿发热，口干体倦，脉洪数而无力，用参 、归术、熟地，芎 、陈皮、麦门、五味、炙草、肉桂，以补元气，引火归经，脉症益甚，此药力未能及也，再剂顿退，却去肉桂，又数剂而愈。此症因前失补元气故耳。操江，五都宪，背疮愈后大热，误为热火，用苦寒药一盅，寒热益甚，欲冷水浴身，脉浮大，按之全无。余曰：此阳气虚浮于肌表，无根之火也，急用六君子加附子，一剂即愈。

　　外舅于见，素膏粱浓味，四十三岁，疽发于背，疡医投五香汤，躁热欲狂。予固沮之，而后已溃，后平静一日，热复大作，五六日益甚，脉洪数无伦，医皆以为虚，宜补。

　　予私计，膏粱之变，重以五香之热，当治以苦寒，且大便不行数日矣。盖下之，以泄其毒乎！乃研石膏末两许，知母二三钱，甘草一钱，黄栝蒌一枚和仁，捣碎，为一剂，命僮炽炭注水而自煎之。医夏生，苦口力谏，以隆冬溃疡，无用白虎法。余故复加石膏两许，而置大黄片五钱于袖中，汤既沸，则以袖笼药铫，若为移远火者，而潜下大黄于铫中，时妻叔二三辈，皆环炉坐，注目而视不觉也。夏生语于声甫，饮是药必死，别去。声甫以告余，哂之。药成持以饮外舅，少顷，大便下结粪及食物未化者，满行清中，热退身凉，乃以四君子汤调之，月余而平。先是每旦诊脉，皆言不思食，食少而疮大，去死肉多，自虑何以生肌敛口乎？予信之，初意其便溺阻隔而漫下之，亦不知为伤食发热也，夏生愧甚，遂从去。

　　黄 散 治痈溃后，补虚去客热。

　　黄 石膏（各二两） 知母 麦门冬（去心）

　　白芍药 白茯苓 桂心 熟地黄 人参（去芦） 川升麻（各一两） 甘草（炙，微赤，半两）

　　上锉碎。每服四钱，水一中盏，煎六分，去滓。温服，日三四服。

　　当归补血汤 治疮疡溃后，气血俱虚，肌热躁热，目赤面红，烦渴引饮昼夜不息，脉洪大而虚，重按全无，此脉虚血虚也，若误服白虎汤必死，宜此主之。

　　黄 （炙，一两） 当归（酒拌，三钱）

　　作一剂。水一盅半。煎六分服。

　　沉香散 治痈脓溃已绝，肌肉内虚，尚有余热。

　　沉香（锉） 柴胡（去苗） 黄 麦门冬（去心，各一两） 白术（七钱半） 熟地黄（二两）

　　黄芩 栝蒌根 甘草（生锉，各半两）

　　上锉。每服四钱，水一中盏，入竹叶二七片，小麦五十粒，煎至六分，去滓。不拘时温服。

　　加味逍遥散 治肝脾血虚，内热发热，或遍身瘙痒寒热，或肢体作痛，头目昏重，或怔忡颊赤，口燥咽干，或发热盗汗，食少不寐，或口舌生疮，耳内作痛，或胸乳腹胀，小便欠利。

　　甘草（炙） 当归 芍药（酒炒） 茯苓 白术（炒） 柴胡（各一钱） 牡丹皮 山栀（炒，各七分）

　　上水煎服。

　　栀子黄芩汤 治发背、痈疽溃后，因饮食有伤，调摄不到，发热不住，用以退热。

　　漏芦 连翘 山栀仁 黄芩（去心） 防风 石韦（如无有，以桑白皮代） 生甘草 生犀角（屑） 人参 苦参（各去芦） 茯苓（去皮，各二钱半） 生黄 （一两，去叉芦）

　　上为粗末。每服四大钱，水一盅，煎至六分，去滓温服。

　　卷之二　溃疡

　　恶寒

　　一男子，溃而恶寒，用四君子汤，加桂，倍用黄 ，大料，四剂而止。脓水尚多，投八珍汤，加桂数剂渐少。惟疮口不合，以附子饼，及十全大补汤，每剂加炮附子五分，数剂乃去附子，又服月余而愈。一男子，溃后畏寒，脉虚，以四君子加炮姜，四剂而愈，以十全大补汤月余而敛。仲景云：脉虚则血虚。血虚生寒，阳气不足也，疮肿脉虚，宜托里和养血。信夫！

　　卷之二　溃疡

　　呕逆

　　丹溪治一老人，年七十（云云。见兼症呕条。）

　　五香白术散 宽中和气，滋益脾土，生肺金，进美饮食。（方见内痈门，肺痈条下。）

　　卷之二　溃疡

　　禁忌

　　〔丹〕 五香汤，即五香连翘汤，去射干、大黄、升麻、连翘，加参、犀角。若用于肿疡，犹可借其飞走，以攻散其毒，使不延蔓。若用于溃疡，虽多有参 、甘草之缓补，而走泄太多，宁不犯仲景，已有得汗复汗，得下复下，重虚之戒！可不省乎。

　　《精要》云：血气闻香则行，闻臭则逆。又言：饮食调令香美，益其脾土，养其真气。

　　夫甘而淡者，可养脾土，若香美者，但能起火，经以热伤脾，热伤气为戒。今曰益脾养气，若施之于肿疡者，似有畅达之理，溃疡后用香美，恐有发湿热，损真阴之患矣。

　　《精要》云：热盛脉数，与漏芦汤，单煮大黄等汤，不甚热，脉缓弱，只投五香连翘汤。夫热盛脉数，若肿疡时，脏腑秘而体实者，犹可与大黄。若溃疡后，脓血出多者，热盛脉数，去死为近，其可下乎！缓弱之脉，古人皆以为邪毒已散，五香之飞走升散，其可用乎。

　　《精要》云：初成脓，宜用烙，得脓利为效，亦服神仙追毒丸，此又不能无疑者也。夫追毒丸下积取丸之毒，决无取脓之效，今用烙而得脓，若在里之气血壮实，则脓自出如推矣，何不以和气活血之药，佐参 补剂，使脓自托出乎。

　　《精要》云：疮作渴甚，急与神仙追毒丸，取下恶毒，与清膻汤、万金散、五香连翘汤、六味车螯散、千金漏芦汤，皆可选用。下利以后，渴尚未止，宜用生津补气药，则津液生，气血完，渴自止矣。夫大渴而与利药，非明示脉症，何以知其当下？后又言下利后，渴又不止，却用补药，又不明言脉症，恐是但有大渴必与峻下，下后尚渴方与补药，夫医者治未病，如此用药可乎？况渴属上焦，当肿疡时犹或可用，若溃疡时渴，恐因血气之虚，何以待下利后，方议其虚哉。

　　《精要》论疽疾，咽喉口舌生疮，归罪于不得内托，以致热毒冲心，与琥珀犀角膏。夫于肿疡时用之，犹或近理，若于溃汤后用之，彼犀角、脑子之升散，宁不助病邪致虚，以速其死也耶！后有犀角散，以大黄佐黄 ，用黄 则知其虚，用大黄又似疑其有实热，夫疮溃体虚，纵有旧热，将自渐因脓血而消，何必以峻冷利动脏腑，若在秋冬，何异用刀剑耶。

　　《精要》论痈疽，发寒热多汗，或先寒后热，或先热后寒，或连日作，或间日作，必先呕痰，然后寒热，寒热解，大汗出，不可专以为有热，亦有气虚而得者，亦有因怒而得者，又有先感寒邪，脾气不正而有此证者。夫气虚者，当以补气药补之。因怒者，当以顺气药和之。脾气不正者，当以调脾药养之。今用不换金正气散，悉是温散泻卫之药，而欲以一两人参，收拾十四两之泻卫可乎？若用于肿疡时感寒邪者，犹或庶几。彼气虚者，因怒者，脾气不正者，此方能兼治乎？又未知用于肿疡耶，溃疡耶。

　　《鬼遗》穴有孔慎风，仍慎再合，如再合者，为风湿邪气，攻搏而再生脓，宜如前以通和汤药，根据次第用，不可急性，恐伤气害人之命也。《三因》疮疡未合，风入，为破伤风；湿入，为破伤湿，二者害人最急，仓卒不知其因，甚难认治，痈疽、瘰 ，溃后尤宜谨之。

　　卷之二　溃疡

　　追蚀脓蠹

　　疖之薄皮剥起，痈疽之疮口紧细，瘰火针破核之后，皆可用追蚀破脓之药。痈疽开后，疮口再闭，宜用药 以通之，或用纸、或用发、或用干稻草叶，皆可涂捻 ，涂以蟾酥， 砂、白丁香、巴豆、寒食面之类，或用五灰膏，随轻重涂 用之。疮疽腐败，可用手法去之，或用金宝膏去之，或用雄黄、轻粉敷之，多待数日，亦自脱落。疽破后，有蠹肉努出者，远志末酒调涂之，则渐渐消去。

　　如不消，用五灰膏涂之则消。痈疽久流脓水，不腐不败，气血不能滋养疮口，滞毒日渐内侵，好肉而为蠹肉，脓水过处，渐成膜管，如鹅毛管而软，其疮口如鱼嘴样，日久不能愈，筋烂骨坏，用金宝膏，或涂或 ，或封之，一日三四次用之。不耐痛者，一日二次用之，其蠹肉、膜管消尽，以滋润膏药贴之。薛新甫云：疮疡之症，脓成者，当辨其生熟浅深，肉死者，当验其腐溃连脱。丹溪先生云：痈疽因积毒在脏腑，当先助胃壮气为主，使根本坚固，而行经活血佐之，令其内消。余常治脉症虚弱者，用托里之药，则气血壮而肉不死，脉症实热者，用清热之剂，则毒瓦斯退而肉自生。凡疮聚于筋骨之间，肌肉之内，皆因血气虚弱，用十全大补汤，壮其脾胃，则未成自散，已成自溃，又何死肉之有？若不大痛，或木痛，或不赤，或内脓不溃，或外肉不腐，乃气血虚弱，宜用桑枝灸炙十全大补，加姜桂，壮其阳气，则四畔即消，疮头即腐，其毒自解，又何假于针割。若脾胃虚弱，饮食少思，用六君倍加白术，壮其荣气，则肌肉受毒者自活，已死者自溃，已溃者自敛。若初起或因克伐，或犯房事，以致色黯而不痛者，乃阳气脱陷，变为阴症，急用参附汤温补回阳，亦有可生。吴痒，史邦直之内，仲夏患背疽，死肉不溃，发热痛甚，作呕少食，口干饮汤，脉洪大按之如无，此内真寒而外假热，当舍时从症，先用六君加炮姜、肉桂，四剂饮食顿进，诸症顿退。又用十全大补，仍加姜桂之类，五十余剂而死肉溃，又五十余剂而新肉生。斯人气血充盛，而疮易起易敛，使医者逆知，预为托里，必无此患。

　　六合回生丹 （又名，六合夺命散。） 治发背、痈疽溃烂者，有回生之妙。

　　铅粉（一两） 轻粉 银朱 雄黄 乳香（ 上炙焦） 没药（亦炙，各二分半，共一两一钱二分半）

