<!-- { "loadSidebar": true } -->
　　上六味，各择真正好者，研为极细末，收贮。凡治其病，先煎好浓茶，将疮洗净，软帛拭干后，剖开猪腰子一枚，用药一分，掺于猪腰子上，却敷患处，待猪腰子上发热如蒸，良久，取去。自此拔毒瓦斯，减痛苦，定疮口，出脓秽，不可手挤。第二日根据前法仍敷之，第三日亦敷之，疮势恶甚，可敷七八九次，疮小只敷一次可愈。猪腰子不发热，勿治。又治对口疮同前。

　　沁阳，焦阁老先生，曾施此方，用药一分，敷一次则止。茶仙，施此方，加药至参五分，敷数次，见效尤速，功多在拔其毒耳。疮口大者，恐一个猪腰子敷之不足，可加半个。剖腰子法，不可剖脱，做两断，须要相连如一，大约量疮口大小，掺药则可，用猪腰子为佳。其腰子有毒，宜深埋之。

　　若 疮日久不愈，用黄蜡少加好黄丹，化摊纸上，量疮大小，裁其蜡纸炙热，掺药一二分，粘在蜡纸上面贴疮，绵帛缚住，任疮出尽恶水即愈。若患下疳，用猪腰子切作宽片，掺药缚裹疳上，或以尖刀穿开猪腰子，纳药于内，笼套其疳亦良，羊、鱼、鹅、鸡、犬，鸭，及发毒菜物，俱忌之。

　　骊龙散 治发背、痈疽，破与不破二者之间，功能捷奏。

　　珍珠（五分） 牛粪（十二月生用。余月烧存性） 铁锈（各重一两）

　　上研细末。以猪脑髓和好醋，调敷疮口，三五次愈，初起者自消。凡发毒品味，忌食之。

　　麦饭石膏 在脓溃后，围疮口。

　　麦饭石（不拘多少，炭火 至红，以好米醋淬之，如此 粹十数次，研为末，重罗去粗者，取细末入乳钵，数人更递研，五七日，如面极细，为妙） 白蔹（研为细末） 鹿角（不用自脱者，须用带脑顶骨全者，却是生取之角，截作二三寸长，炭火烧令烟尽，研罗为末，再入乳钵，更归研，令极细）

　　上用麦饭石细末（二两） ，白蔹（末二两） ，鹿角灰（四两） 最要研得极细，方有效，粗则反致甚痛，细则大能止痛、收口、排脓。（精粗之异如此。） 和合，量药未多寡，用经年好米醋，入银石器内，熬令鱼眼沸，却旋旋入药末，用竹篾子不住手搅，熬一二时久，令稀稠得所，提出以瓷器盛之，候冷以纸盖覆，勿令着尘。用时先以猪蹄汤，洗去脓血，以故帛挹干，鹅翎蘸膏，涂敷四围，凡有赤处；尽涂之，但留中心，一口如钱大。未溃能令内消，已溃则排脓如湍水，逐日疮口收敛，疮久肌肉腐烂，筋骨出露，用旧布片涂药贴疮，但内膜不穿，亦能取安。洗疮勿可手触嫩肉，亦不可口气吹着。合药亦忌腋气之人，及月经有孕妇人见之。仍可熬好米醋一大碗，收瓷器内，候逐日用药于疮上，久则药干，以鹅翎点醋拂拭药上，勿令绷也。初则一日一洗一换药，十日后两日一换。

　　古方云：麦饭石颜色黄白，类麦饭，曾作磨者尤佳。

　　按：麦饭石不可作磨，状如麦饭团，生粒点。如无此石，常以旧面家磨近齿处石，代之，取其有麦性故也。或溪中寻白石，如豆，如米大者，即是也。其石大小不等，或如拳，如鹅卵，略如握聚一团麦饭。

　　解毒百用膏猪牙皂角（煨） 南星（各一两） 大米（一合，炒黑） 臭小粉（干者四两，炒焦，去火毒）

　　上为末，和匀，蜜水调围。治 扑，酒醋调围。

　　刘氏贴发背痈疽，脓尽四面皮粘，恐有脓毒攻起，宜用逼毒散。

　　黄药子 白药子（各一两） 赤小豆（二两） 雄黄（一两）

　　上为末，水调敷。

　　青散子 治发背、痈疽、脓尽生肉平满，宜用此紧疮口、生肌。

　　槿花叶（盛时收，阴干，取四两，为末） 青赤 小豆 白芨（各二两）

　　上为末。临时用槿花末三钱匕，白芨、小豆末各一钱匕，相和，新汲水调摊纸上。贴四畔，中心疮口不用贴。

　　雄黄解毒散 治一切痈肿溃烂毒势盛者，先用此药二三次，以后用猪蹄汤。

　　雄黄（一两） 白矾（四两） 寒水石（ ，一两）

　　用滚水二三碗，乘热入前药一两，洗患处。以太乙膏或神异膏贴之。

　　猪蹄汤 治一切痈疽肿毒，消毒瓦斯，去恶肉，凡疮有口，便须用此汤洗。

　　香白芷（不见火） 黄芩（去心） 赤芍药 露蜂房（取有蜂儿者） 当归（去芦） 羌活 生甘草（各等分）

　　上为粗末。看疽大小用药，如疽大加料用。先将 猪前蹄，两双一斤，只用白水三升煮软，将汁分作二次，澄去面上油花，尽下面滓肉。每次用药一两，投于汁中，再用文武火煎十数沸，去滓。以故帛蘸药汤，温温徐薄揩疮上，死肉恶血随洗而下。净洗讫，以帛挹干，仍避风，忌人口气吹之。有狐臭人，并月经见行妇人，猫犬，并不许入病入房。洗疮切勿以手触着。洗疽之方所传甚多，唯此方极效，其用露蜂房有理，盖以毒驱毒也。

　　集香散 洗痈疽溃烂。

　　白芷 藿香 茅香 香附子 防风（各三钱） 木香 甘草（各一钱）

　　作一剂。用水三碗，煎数沸，去渣。淋洗患处。

　　〔薛〕 按：此方乃馨香之剂也。经云，血气闻香则行，得臭则逆，即此意也。若疮毒将尽，宜用之。若毒未尽，或有瘀肉，宜先用雄黄解毒散解之，后宜用此方。须用膏药护贴，使风邪弗入，肌肉易生。大凡一有疮口，即用膏药贴之，至收口为度，最忌生肌之剂。

　　熏洗方 凡诸发及痈疽、瘰 、 疮、汤烫、火烧等疾；或有别作一种，秽臭气息不堪闻者，最是恶证；或已破未破，或小或大，皆当作急治之。可用忍冬藤一握，擂细，用无灰酒滤汁服之，以滓敷疮四围。用云母膏别研，亦可剪开大口，以护其疮之上，俟其疮出脓，便以 猪蹄汤等十分净洗、久洗为妙，至一二时辰不妨。次用后药熏之。

　　好降真香末 枫香末上二味于铫中搅熔，丸如弹子大。却取香炉一枚，根据炉口造纸烟筒一个，如烧龙涎香样，慢火 之，紧以烟筒口熏疮上，不拘丸数，稍倦暂止。然后更熏未出脓者即出；已出脓者即干，直候生肌合口。然后止向后有赤肿去处，又再熏，大概欲屏去秽气也。

　　卷之二　溃疡

　　去死肉

　　痈疽有死肉不去者。用白丁香、霜梅，深则 之，浅则干掺于膏药上，甚妙。

　　〔海〕 又方 膏药内入雄黄、巴豆少许，不伤好肉，止去恶肉，不惟恶疮凡痈毒有恶肉者，俱可去。

　　又方雄黄散 以雄黄一钱另研，巴豆不去皮，研如泥。入乳香、没药少许，再研细。

　　少上，恶肉自去。

　　乌金膏 治发背中央肉死，涂之即腐；未死涂之即生。若初起肿痛，用点数处，其毒顿消。若肉腐涂之即溃。若恶疮顽疮，元气无亏，久不收敛者，内有毒根，以纸捻蘸其内。有等发背，因元气虚弱，或因克伐元气，胃气亏损，毒瓦斯散漫，中黯外赤，不腐不溃，服大补之剂中涂三四寸许，至五六日间，赤黯之界，自有裂纹如刀割之状，中央渐黑渐脱，须用纯阳之药，以接其元气，庶能收敛。若妄用刀针，去肉出血，阳随阴散，元气愈伤，或涂凉药，则毒瓦斯不解，气血愈虚，非从无益而又害之。

　　用巴豆一味，去壳炒黑研如膏。点于患处，临用合之。

　　追毒丹 治疮疽黑陷者。用针刀开疮，内此丹使之溃，然后去败肉排脓，随证治之，痈疽、疔疮、附骨疽，并皆治之。

　　巴豆（七粒，去皮心，不去油，研如泥） 白丁 香轻粉（各一钱） 雄黄 黄丹（各二钱）

　　上件研和。加白面三钱，滴水为丸，如麦大。针破疮内之，覆以乳香膏，追出脓血毒物，漏疮四壁死肌不去不可治，亦以此追毒去死肌，乃养肉令愈，疾小者，用一粒；大者加粒数用之。

　　追毒乌金散 治疮口恶肉毒，溃脓血。

　　巴豆（五钱） 寒食面（一两） 好细墨（一锭）

　　上为细末。用水和面作饼子，将巴豆包定，休教透气，文武火烧成深黑色，为细末，量疮贴之。用胆汁就和成锭子，新水磨用，扫五七次妙。

　　梧桐泪方痈疽势肿恶，不溃坚硬。以快利刀将患处割成十字路。用面、水调稠浓周遭疮口外高起五分许，如塘池样。将泪填半满，用好米醋滴泪上，须臾自沸，勿令滚出面外。次日用金银花煎汤洗净，再如前用一次。只用醋洗不痛，烂肉自去。

　　〔薛〕 按：此方果恶疮恶肉，不腐宜用之。亦有阳气虚不能腐化者，宜用大补之剂。

　　治恶疮有死肉者及追脓（《保命》）

　　白丁香 轻粉 粉霜 雄黄 麝香（各一钱） 巴豆霜（三个）

　　上为细末，新饭和作锭子，用之。

　　神异膏 治痈疽坏烂及诸疮发毒。

　　雄黄（五钱） 滑石（倍用）

　　上为末。洗后掺疮上，外用绵子覆盖相护。凡洗后破烂者，用此贴之。

　　止痛拔毒膏 治一切疮发，臭烂不可近。未破则贴破，已破则生肉，杖疮、疔疮皆用之。

　　斑蝥（四十九枚） 柳枝（四十九条） 木鳖子（七个） 乳香（三钱） 没药（三钱） 麝香（少许）

　　松脂（三钱）

　　上用真清油十四两，煎黑柳条焦枯，滤去渣。入黄丹五两，滴入水中成珠为度，却入诸药，搅令匀，入瓷器中，收了后用。

　　郭氏青金锭子铜绿（三钱） 青矾 胆矾 轻粉 砒霜 白丁香 苦葶苈（各一钱） 脑子（少许） 麝香上将葶苈研细，次下各药同研极细，打稠糊为锭子。或炼蜜加白芨末一钱为锭，如麻黄粗细，约二三寸长。看疮口深浅 入，疼者可治，不疼难治。

　　第一般，紧峻碧云锭子，砒霜生，开疮口用。

　　第二般，紧缓碧霞锭子，砒霜 ，去死肉用。

　　第三般，缓慢碧玉锭子，去砒霜加枯矾，生好肉用。

　　翠霞锭子 治年深冷漏，日久恶疮，有歹肉用之。

　　铜绿 寒水石（ ） 滑石（各三钱） 明矾 腻粉 砒霜 云母石（研如粉，各一钱二分半）

　　上研细末。糊为锭子，如麻黄粗细，长短不拘，量疮口深浅 之。如修合，候天色晴明则可。

　　信效锭子 治一切恶疮。

　　红娘子 黄丹 砒霜 鹰屎 土硝 白芨 铜绿（各一钱半） 脑子 麝香（各少许）

　　上研细末。些儿乳汁和为锭子用。中病即止。

　　红玉锭子 去歹肉生肌。

　　干胭脂 白矾（枯，各三钱） 轻粉 砒霜 黄丹 脑子 麝香（各少许）

　　上研极细末。稠糊和为锭子用之。

　　时效针头散 追蚀恶疮、歹肉，兼治瘰 。

