<!-- { "loadSidebar": true } -->
　　若寒热既止而核不消散者，此肝经火燥而血病也，用加味逍遥散以清肝火，六味地黄丸以生肾水。若肿高而稍软，面色痿黄，皮肤壮热，脓已成也，可用针以决之，及服托里之剂。若经久不愈，或愈而复发，脓水淋漓，肌体羸瘦者，必纯补之剂，庶可收敛，否则变成九 。《内经》曰：陷脉为 ，留连肉腠。即此病也。外用豆豉饼、琥珀膏以驱散寒邪，补接阳气，内服补中益气汤、六味丸以滋肾水、培肝木、健脾土，亦有可愈者。大抵肝胆部分结核，不问大小，其脉左关弦紧，左尺洪数者，乃肾水不能生肝木，以致肝火燥而筋挛，须用前药以滋化源，是治其本也。《外台秘要》云：肝肾虚热，则生 。《病机》云：瘰 不系膏粱丹毒火热之变，因虚劳气郁所致，止宜补形气，调经脉，其疮自消散。盖不待汗之、下之而已也。其不详脉证经络受病之异者，下之则犯经禁、病禁，虚虚之祸，如指诸掌。若脉洪大，元气虚败，为不治。若面 白，为金克木，亦不治。若眼内赤脉贯瞳人，见几条则几年死。使不从本而治，妄用伐肝之剂则误矣。盖伐肝则脾土先伤，脾伤则损五脏之源矣，可不慎哉。按：《脉经》云：人年五六十，其脉浮大者，痹侠背行，苦肠鸣、马刀、侠瘿者，皆为劳得之。可见瘰 之证，多起于虚也。薛氏之论，可为典要。故详着之。

　　〔治疗次第〕初觉憎寒壮热，咽项强痛，肿结不消者，以羌活连翘汤，又宜长服消 丸。却以棱针刺破出血，以拔毒汤热淋洗，一日洗五七次，针五七次，放蟾酥末少许于针处上，以琥珀膏贴之，更以内消膏贴之，久久自然而消也。如不散者，用铁筒拔毒膏点破，次以下品锭子取去恶肉，可作溃疡治之，用十宣散之类托里。若毒攻心呕吐者，用粉乳托里散发出毒，此要兼针灸法同施。若已溃不愈者，宜益气养荣汤，八物汤加柴胡、地骨皮、夏枯草、香附子、贝母多服取效。凡用锭子药线，必用托里之剂服之。 赤肿痛，脉沉数者，邪气实也，宜泄之，以化毒消肿和里散，加减。肿痛憎寒发热，或拘急，脉浮数者，邪在表也，宜散表，以荆防败毒散加减。因怒结核，或肿痛，或发热者，宜疏肝行气，以小柴胡汤加青皮、青木香、红花、桃仁。肿硬不溃者，宜补气血，以益气养荣汤。

　　抑郁所致者，解郁结，调气血，以益气养荣汤。溃后不敛者，属气血俱虚，宜大补，以益气养荣汤，次用十全大补汤加香附子、贝母、远志。 虚劳所致者，宜补之，先以补中益气汤，次以益气养荣汤加减。 因有核，溃而不敛者，腐而补之，以针头散腐之；以益气养荣汤补之。 脉实而不敛，或不消者下之，以羌活连翘汤。 肿痛发寒热，大便秘，以羌活连翘汤，次以神仙活命饮。 耳下结核肿痛，发寒热，宜荆防败毒散，表证悉退，以散肿溃坚汤。 溃后核不腐，以益气养荣汤，更敷针头散腐之。 肿硬久不消，亦不作脓，服散坚败毒药不应。宜灸肘尖、肩尖、服益气养荣汤而消。 气血壮实之人，脉沉实而大者，亦不觉损，方可进必效散、遇仙无比丸下其毒。若其毒一下，即止二药，更服益气养荣汤调理。 疮口不敛，宜用豆豉饼灸之。以琥珀膏、十香膏贴之。 溃后发热，烦躁作渴，脉大无力，此血虚也，宜以当归补血汤，次以圣愈汤，再八物汤加贝母、远志。 每劳心过度，颈肿发热，服败毒药愈甚，以补中益气汤数剂而消。

　　〔治验〕阁老，杨石斋子，年十七，发热作渴，日晡颊赤，左关尺脉大而浮，此肝肾阴虚，用补阴八珍汤五十余剂，又加参 二十余剂而溃。但脓水清稀，肌肉不生，乃以参、 、归、术为主，佐以芍药、熟地、麦门、五味，脓水稠而肌肉生。更服必效散一剂， 毒去而疮口敛。 容台张美之，善怒，孟春患此。或用伐肝之剂不愈，余以为肝血不足，用六味地黄丸、补中益气汤，以滋化源，至季冬而愈。 一儒者，愈后体瘦，发热昼夜无定，此足三阴气血俱虚，用八珍加麦门、五味二十余剂，又用补中益气加麦门、五味，及六味丸而愈。 儒者张子容，素善怒，患此久而不愈。疮出鲜血，左关弦洪，重按如无，此肝火动而血妄行，证属气血俱虚，用补中益气汤，以补脾肺，用六味丸以滋肾肝而愈。

　　一人耳下患五枚如贯珠，年许尚硬，面色痿黄，饮食不甘，劳而发热，脉数软而涩，以益气养荣汤六十余剂，元气已复，患处已消，一核尚存，以必效散二服而平。 一人先于耳前、耳下患之将愈，延及项侧缺盆三年，遂延胸腋。诊之肝脉弦数，以龙荟、散坚二丸治之将愈，肝脉尚数。四年后小腹、阴囊、内股皆患毒，年余不敛，脉诊如前，以清肝养血，及前丸而愈。 一人因怒，耳下及缺盆患 ，溃延腋下，形气颇实，疮口不合，治以散肿溃坚丸而愈。 一人因劳而患，怠惰发热，脉洪大按之无力，宜用补中益气汤。彼不信，辄服攻伐之剂，吐泻不止而死。 大抵此证原属虚损，若不审虚实而犯病禁、经禁，鲜有不误。常治先以调经解郁，更以隔蒜灸之多自消。如不消即以琥珀膏贴之，候有脓则针之，否则发生他证，设若兼痰、兼阴虚等症，只宜加兼症之剂，不可干扰余经，或气血已复而核不消，却服散坚之剂，至月余不应，气血亦不觉损，方进必效散或遇神仙无比丸，其毒一下，即止二药，更服益气养荣汤数剂以调理。疮口不敛，豆豉饼、琥珀膏贴。气血俱虚，或不慎饮食起居七情者，俱不治。然此证以气血为主，气血壮实，不用追蚀之剂，彼亦能自腐，但取去，使易于收敛，若气血虚，不先用补剂，而数用追蚀之药，适足以败矣。若发寒热，眼内有赤脉贯瞳人者亦不治。一脉者一年死，二脉者二年死。 一人患之，痰盛胸膈痞闷，脾胃脉弦，此脾土虚，肝木乘之也，当实脾土，伐肝木为主。彼以治痰为先，乃服苦寒化痰药，不应。又加破气药，病愈甚，始用六君子汤加芎归数剂，饮食少思，以补中益气汤倍加白术月余，中气少健，又以益气养荣汤四月，肿消而血气亦复矣。夫右关脉弦，弦属木，乃木盛而克脾土为贼邪也，虚而用苦寒之剂，是虚虚也。况痰之为病，其因不一，主治之法不同，凡治痰，利药过多则脾气愈虚，虚则痰愈易生，如中气不足，必用参术之类为主，佐以痰药。 一人久而不敛，神思困倦，脉虚，予欲投以托里，彼以为迂。乃服散肿溃坚汤半月余，果发热，饮食愈少，复求治。投益气养荣汤三月，喜其谨守，得以收救。齐氏曰：结核瘰 初觉宜内消之。如经久不除，气血渐衰，肌寒肉冷，或脓汗清稀，毒瓦斯不出，疮口不合，聚肿不赤，结核无脓，外证不明者，并宜托里。脓未成者，使脓早成；脓已溃者，使新肉早生。血气虚者，托里补之，阴阳不和，托里调之。大抵托里之法，使疮无变坏之证，所以宜用也。

　　一妇患瘰 ，延至胸腋，脓水淋漓，日久五心烦热，肢体疼痛，头目昏重，心忪颊赤，口干咽燥，发热盗汗，食少嗜卧，月水不调，脐腹作痛，予谓血虚而然，非 故也。

　　服逍遥散月余少可，更服八珍汤加牡丹皮、香附子，又月余而经通，再加黄 、白蔹两月余而愈。 一妇久患瘰 不消，自汗恶寒，此血气俱虚，服十全大补汤，月余而溃。然坚核难取，疮口不敛，灸以豆豉饼，仍与前药加香附、乌药，两月而愈。 一妇 溃后，发热，烦躁作渴，脉大无力，此血虚也，以当归补血汤六剂顿退，又以圣愈汤数剂少健，加以八珍汤加贝母、远志，三十余剂而敛。一妇溃后，核不腐，以益气养荣汤三十余剂，更敷针头散腐之，再与前汤三十余剂而敛。一妇久溃发热，月经过期且少，用逍遥散兼前汤两月余，气血复而疮亦愈，但一口不收，敷针头散，更灸前穴而痊。 一妇肝经积热，患而作痛，脉沉数，以射干连翘汤四剂少愈，更用散肿溃坚丸月余而消。 一妇瘰 ，与养气顺血药不应，服神效栝蒌散二剂顿退，又六剂而消。却与托里药，气血平复而愈。

　　一妇年逾三十，瘰 已溃不愈，与八珍汤加柴胡、地骨皮、夏枯草、香附、贝母，五十余剂，形气渐转，更与必效散二服，疮口遂合。惟血气未平，再用前药三十余剂而平。

　　一妇瘰 不消，脓清不敛，用八珍汤少愈，忽肩背痛不能回顾，此膀胱经气郁所致，当服防风通气汤。彼云瘰 胆经病也，是经火动而然，自服凉肝降火之药，反致不食，痛盛。

　　予诊其脉胃气愈弱，先以四君子加陈皮、炒芍药、半夏、羌活、蔓荆子，四剂食进痛止；继以防风通气二剂而愈。 一女年十七，患瘰 久不愈，月水尚未通，发热咳嗽，饮食少思，老妪欲用巴豆、肉桂之类，先通其经。予谓：此证潮热经候不调者，不治。但喜脉不涩，且不潮热，尚可治。须养气血，益津液，其经自行。彼欲效，仍用巴桂。此剽悍之剂，大助阳火，阴血得之则妄行；脾胃得之则愈虚，果通而不止，饮食愈少，更加潮热，遂致不救。 一妇人，瘰 久不愈，或以木旺之证，用散肿溃坚汤伐之，肿硬益甚，薛以为肝经气血亏损，当滋化源，用六味地黄丸、补中益气汤，至春而愈。此证若肝经风火暴病，元气无亏，宜用前汤。若风木旺而自病，宜用泻青丸，虚者用地黄丸。若水不能生木，亦用此丸。若金来克木，宜补脾土，生肾水。大凡风木之病，壮脾土则木自不能克矣。若行伐肝，则脾胃先伤，而木反克土矣。 一妇患之，恐不起，致少寐年余， 破脓水淋漓，经水或五十日、或两月余一至，误服通经丸，展转无寐，午前恶寒，午后发热。薛以为思虑亏损脾血，用归脾汤作丸，午前以六君送下，午后以逍遥送下，两月余得寐，半载后经行如期，年余疮愈。

　　一妇瘰 后，遍身作痒，脉大按而虚，以十全大补汤，加香附治之而愈。大凡溃后午前痒作气虚，午后痒作血虚，若作风症，治之必死。子和治一妇人，病瘰 延及胸臆，皆成大疮相连，无好皮肉，求戴人疗之。戴人曰：火淫所胜，治以咸寒，命以沧盐吐之，即一吐而着痂，次用凉膈散、解毒汤等剂，皮肉反复如初。

　　东垣连翘散坚汤 治耳下至缺盆、或至肩上生疮，坚硬如石，动之无根者名马刀。疮从手足少阳经中来也，或生两胁，或已流脓作疮，或未破并皆治之。

　　当归（酒洗） 黄芩（生） 连翘 广术（酒炒） 京三棱（细锉，同广术酒洗一次，微炒干，以上各半两） 土瓜根（酒炒） 草龙胆（酒洗，各一两） 柴胡根（一两二钱） 酒炒芩（七钱） 炙甘草（六钱） 黄连（酒炒） 苍术（各三钱） 芍药（一钱）

