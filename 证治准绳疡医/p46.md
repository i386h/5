<!-- { "loadSidebar": true } -->
　　上以一半为细末，炼蜜为丸如绿豆大。每服一百丸或一百五十丸。一半 咀。每服半两，水一盏八分，先浸半日，煎去滓。热服临卧，头低脚高，去枕而卧，每口作十次咽；留一口送下丸子，服毕如常安卧。

　　升阳调经汤 治绕项下或至颊车，生瘰 。此证出足阳明胃经中来也，若其疮深远，隐曲肉低，是足少阴肾中来也，是戊土传癸水。夫传妻，俱作块子坚硬，大小不等，并皆治之。或作丸服亦得。

　　升麻（八钱） 连翘 草龙胆（酒炒） 桔梗 黄连（去须，酒洗） 京三棱（酒洗，同广术微炒） 葛根甘草（炙，以上各半两） 知母（酒洗，炒） 广术（酒洗、炒，各一两） 细黄芩（酒炒，六钱） 黄柏（去粗皮，酒炒二次，七钱）

　　上秤一半作丸，炼蜜丸如绿豆大。每服一百丸或一百五十丸。一半 咀。每服半两。

　　若能食，大便硬，可旋加至七八钱止。水二盏，先浸半日，煎至一盏，去滓。热服卧，身脚在高处，去枕头，噙一口作十次咽之；留一口在后，送下丸子，服药毕，卧如常，此治法也。

　　散肿溃坚汤 治马刀疮，结硬如石，在耳下至缺盆，或至肩上，或至胁下，皆手足少阳经中；及瘰 遍下颏，或至颊车，坚而不溃，在足阳明经中所出。或二疮已破，及流脓水，并皆治之。服药多少，临病斟酌，量病患饮食多少，大便硬软，以意消息之。

　　柴胡梢（四钱） 草龙胆（酒炒） 黄柏（去粗皮，酒炒） 知母（炒） 栝蒌根（酒洗） 昆布（去土） 桔梗（各半两） 甘草根（炙） 京三棱（酒炒） 广术（酒洗，炒） 连翘 当归（各三钱） 白芍药 葛根 黄连（各二钱） 升麻（六钱） 黄芩梢（八钱，一半酒洗，炒一半生用）

　　上 咀。每服六钱或七钱。水二盏，先浸半日，煎至一盏，去渣，稍热服。于卧处伸脚在高处，头微低，每噙一口，作十次咽，至服毕，根据常安卧，取药在胸中，停留故也。

　　另攒半料作细末，炼蜜为丸，如绿豆大，每服一百丸，此汤留一口送下。更加海藻半两炒食，后量虚实加减。多少服皆仿此例。

　　救苦胜灵丹汤 治马刀挟瘿者，从耳下或耳后下颈至肩上，或入缺盆中者，乃手足少阳经之分野。其瘰 在于颏下，或至颊车者，乃足阳明经之分野，受心脾之邪而作也，今将二证合治之。

　　黄 （一钱。护皮毛，实腠理，及活血气。又实表补元气，乃疮家之圣药也） 人参（三分。补肺气，如气短及不调而喘者加之） 真漏芦（半钱。勿以白头翁代之） 升麻（一钱） 葛根（半钱，此三味，俱足阳明本经药） 甘草（半钱。能调中和诸药，泻火益胃）连 翘（一钱。此一味，乃十二经疮中之药，不可无者，能散血结气聚，此疮家之神药也） 牡丹皮（二分。去肠胃中，留滞宿血） 当归身（三分） 生地黄（三分）

　　熟地黄（三分。此三味诸经中，和血生血凉血药也） 白芍药（三分，如夏月倍之。其味酸，其气寒，能补中益气，治腹痛。如冬月寒症勿用） 肉桂（二分。大辛热，能散结聚，如阴症疮疡，少用之，此寒因热用之意。以为阴寒覆盖，其疮用大辛热去之。烦躁者勿用） 柴胡（功同连翘，如疮不在少阳经，勿用） 黍粘子（三分。无肿不用） 昆布（二分。味咸，若疮坚硬甚者用之，咸能软坚也） 京三棱（炮，二分） 广术（三分。此二味，疮坚硬甚者用之。不硬者，勿用） 羌活 独活 防风（各一钱，以上三味必关手、足太阳证，脊痛、项强、不可回顾，腰似折，项似拔。防风辛温，如疮在膈上，虽无手、足太阳经证，亦当用之。为能散结，去上部风邪故也） 益智仁（二分。如唾多者，胃不和也。或吐沫、吐食，胃中寒者加之。

　　无则勿用） 麦芽（一钱。消食健脾） 神曲（炒，二分。食不消化者，用之） 黄连（炒，三分，治烦闷）

　　浓朴（姜制一钱二分，如腹胀加之） 黄柏（炒，三分，如有热，或腿脚无力加之，如烦躁欲去衣者，此肾中伏火也，更宜加之）

　　上共为细末，汤浸蒸饼，捏作饼子，晒干，捣如米粒大。每服三钱，白汤下。如气不顺，加橘红；甚者加木香少许，量病患虚实，消息之。毋令药多，妨其饮食，此治之大法也。如止在阳明分者，去柴胡、黍粘子二味，余皆用之。如在少阳分，为马刀挟瘿，去独活、漏芦、升麻、葛根，加瞿麦三分。如本人气素弱，其病势来时气盛而不短促者，不可考其平素，宜作气盛，而从病变治之权也。加黄芩、黄连、黄柏、知母、防己。视邪气在上、中、下而用之。假令在上焦，加黄芩，（半酒洗，半生用。）在中焦，加黄连，（半酒洗，半生。）在下焦，加酒制黄柏；知母、防己之类选而用之。如大便不通而滋其邪盛者，加酒制大黄以利之。如血燥而大便干燥者，加桃仁泥、大黄。如风结燥不行者，加麻仁、大黄以润之。如风涩而大便不行，加煨皂角仁、大黄、秦艽以利之。如脉涩觉身有气涩而大便不通者，加郁李仁、大黄，以除风燥。如阴寒证，为寒结秘而大便不通者，以局方半硫丸，或加炮附子、干姜煎，候冰冷服之。

　　大抵用药之法，不惟疮疡一家，凡诸疾病，气素怯弱者，当去苦寒之剂，多加人参、黄 、甘草之类，以泻火而补元气，余皆仿此。

　　柴胡通经汤 治小儿项侧有疮，坚而不溃，名曰马刀。亦治瘰 。

　　柴胡 当归尾 生甘草 连翘 黄芩 牛蒡子 京三棱 桔梗（各一钱半） 黄连（一钱）

　　红花（少许）

　　上作一服。水二盅，煎至一盅，食后服。此是攻里内消之剂。

　　柴胡连翘汤 治男子妇人，马刀疮。

　　柴胡 连翘 知母（酒制） 黄芩（炒，各半两） 黄柏（酒制） 生地黄 甘草（炙，各三钱） 当归尾（一钱半） 桂（三分） 牛蒡子（二钱） 瞿麦穗（六钱）

　　上锉如麻豆大。每服三钱或五钱，水二大盏，煎至一盏，去滓。食后稍热，时时服之。

　　消肿汤 治马刀疮。

　　柴胡 黄芩（生用，各二钱） 黄连 牛蒡子（炒，各半钱） 黄 栝蒌根（各一钱半） 连翘（三钱） 当归尾 甘草（各一钱） 红花（少许）

　　上 咀。每服半两，水二大盏，煎至一盏，去滓。食后稍热服。忌酒、湿面。

　　罗谦甫云：曲阳县刘禅师，善治疮疡、瘰 ，其效更捷。授予四方：太乙膏，玉烛散，克效散，翠玉膏，用之每每见效。

　　太乙膏 治病子疮，神效。

　　没药（四钱） 清油（一斤） 黄丹（五两） 脑子（研，一钱） 麝香（三钱） 轻粉 乳香（各二钱）

　　上以清油、黄丹，熬成膏，用柳枝搅；又用憨葱七枝，旋旋加下，葱尽为度。下火，不住手搅至滴水不散。却入乳、没、脑、麝、轻粉等味，搅匀，瓷器内盛用。

　　克效散斑蝥（四十九个，不去翅足，炒） 粳米（四十九粒） 赤小豆（四十九粒） 官桂 砂（各半钱）

　　上五味，研为细末。初服一字，次服半钱，次服三字，又次服四字，煎章柳根汤送下，空心服。以小便淋疡并作涩为效，恶心呕吐黄水，无妨。其瘰 日日自消矣。

　　玉烛散 治疾病自消，和血通经。

　　当归 芍药 大黄 甘草 熟地黄 芒硝 黄芩 川芎（各等分）

　　上为粗末。每服三钱，水一盏，生姜三片，煎至七分，去渣。温服，日进一服，七八口效。

　　翠玉膏（方见 疮。）

　　羌活连翘汤 治瘰 初发，寒热肿痛。

　　防风 羌活 连翘 夏枯草 柴胡 昆布（洗） 枳壳 黄芩（酒炒） 川芎 牛蒡子 甘草金银花上薄荷水，煎服。次以追毒散行之，以化坚汤消之，大效。

　　防风羌活汤 治瘰 发热者。

　　防风 羌活 连翘 升麻 夏枯草 牛蒡子 川芎 黄芩（酒浸） 甘草 昆布（洗） 海藻（洗） 僵蚕上薄荷水煎服。虚者，加人参、当归。实者，加黄连、大黄。

　　加味败毒散 治风热上壅劲痛，或因怒气。憎寒壮热，如服四五剂不退，宜服益气养荣汤。（即荆防败毒散，加牛蒡子、玄参）

　　杨氏家藏治瘰 方荆芥 白僵蚕 黑牵牛（各二钱） 斑蝥（二十八个，去头翅足，用大米炒）

　　上为末。临卧时，先将滑石末一钱，用米饮调服；半夜时，又一服。五更初，却用温酒，调药一钱或二三钱，量强弱用服讫。如小便无恶物行，次日早，再进一服。又不行，第三日五更初，先进白糯米稀粥汤，再进前药一服；更以灯心汤下，调琥珀末一钱，重服。以小便内利去恶毒为愈。如小便痛，用青黛一钱，以甘草汤调送下即止。

　　严氏三圣丸 治瘰 。

　　丁香（五十粒） 斑蝥（十个） 麝香（另研，一钱）

　　上为末，用盐豉五十粒，汤浸，研烂如泥，和前药令匀，丸如绿豆大。每服五七丸，食前温酒送下，日进三服。五七日外，觉小便淋 是药之效，或便下如青筋膜之状，是病之根也。忌湿面、毒食。

　　保命连翘汤连翘 瞿麦（各一斤） 大黄（三两） 甘草（二两）

　　上锉。每服一两，水二碗，煎至二盏半。早食后，巳时服。在项两边，属足少阳经，服药十余日后，可于临泣穴，灸二七壮，服药不可住。至五六十日方效。一方，加大黄、木通、贝母（一作知母，）各五两，雄黄七分，槟榔半两，减甘草不用，同前药为细末。熟水调下三五钱。

　　三因必胜丸 治瘰 ，不以年深月近及脑后两边，有小结块连复数个，兼劳瘵腹内。

　　有块。

　　鲫鱼（一个，去肠并子） 雄黄（一块，鸡子大） 砂（一钱，以上二味并入在鲫鱼腹内，仰安鱼于炭火上，烧烟尽，取出） 蜈蚣（全者，一条） 蓬术（半两） 栀子（五枚） 皂角（二挺，四味并烧存性） 蓖麻子（五个，去皮，灯火上烧） 黄明胶（三文）

　　上为末，另用皂角二挺，去皮捶碎，以水三碗，揉去滓，煮精羊肉四两烂软，入轻粉五匣，男子乳汁半两，同研成膏，和药末丸，如绿豆大，朱砂为衣。温酒侵晨下，十丸一服。至晚看肉疙瘩子，若项有五个，则以五服药取之，视其所生多少以为服数。既可，更进数服。

　　白花蛇散 治久漏瘰 ，发于项腋间。憎寒发热，或痛或不痛。

　　白花蛇（酒浸软，去皮骨，焙干，二两） 犀角屑 青皮 黑牵牛（半生半炒，以上三味各半两）

