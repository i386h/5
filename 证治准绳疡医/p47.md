<!-- { "loadSidebar": true } -->
　　上为末。每服二钱，加腻粉半钱研匀。五更，糯米饮调下，巳时利下恶物，乃疮之根也。更候十余日，再进一服。忌发风壅热物。如已成疮，一月可效，神验。

　　小犀角丸 常服，除去根本，截其源流，应效如神。诸 并宜服之。

　　犀角 青皮 黑牵牛（半生，半炒） 陈皮（各一两） 连翘（半两）

　　上为细末，用皂角二挺，去皮弦子，泡捶，以布绞取汁一碗许；又用新薄荷二斤，研取汁，同熬成膏。以前药末为丸，如桐子大。每服三十丸，连翘煎汤食后服，间以薄荷茶汤服。

　　是斋立应散 治瘰 神效，已破未破皆可服。

　　连翘 赤芍药 川芎 当归 甘草（炙） 滑石（研，各半两） 黄芩 白牵牛（生取未） 川乌尖（七个） 土蜂房（蜜水洗，饭上蒸，日干，各二钱半） 地胆（去头翅足，拌米炒，米黄为度，去米，秤三钱）

　　上为细末。每服抄一大钱匕，浓煎木通汤调下，临卧服。毒根从小便中出，涩痛不妨，毒根如粉片、块血、烂肉是也。如未效再服，继以薄荷丹，解其风热。且地胆性带毒，济以乌尖，或行上麻闷不能强制，嚼葱白一寸，茶清下以解之。如小便涩，灯心汤调服五苓散。疮处用好膏药贴。若痈疽用此宣导恶毒，本方去黄芩不用。

　　雌雄散 治瘰 。

　　斑蝥（一雌一雄，足翅全者，新瓦焙焦，去头翅足） 贯众（二钱） 鹤虱 甘草上细末作两服。饱饭后，好茶浓点一盏，调下。

　　遇仙无比丸 专治瘰 。

　　白术 槟榔 防风 黑牵牛（半生，半炒） 密陀僧 郁李仁（汤泡，去皮） 斑蝥（去翅足，用糯米同炒，去米不用） 甘草（以上各五钱）

　　上为细末，面糊为丸，如梧子大。每服二十丸，早晚煎甘草、槟榔汤送下。服至一月，觉腹中微疼，于小便中取下 子毒物，有如鱼目状。已破者自合，未破者自消。

　　射干连翘汤 治瘰 寒热。

　　射干 连翘 玄参 赤芍药 木香 升麻 前胡 山栀仁 当归 甘草（炙，各一两）

　　大黄（炒，二两）

　　上 咀。每服三钱，水一盏，煎七分，去渣，入芒硝少许，食后温服，日再服。

　　栝蒌子散 治瘰 ，初肿疼痛寒热，四肢不宁。

　　栝蒌子 连翘 何首乌 皂角子仁 牛蒡子（微炒） 大黄（微炒） 白螺壳 栀子仁漏芦 牵牛（微炒） 甘草（生，各一两）

　　上为细末。每服二钱匕，食后，温酒调下。

　　枳壳丸 治疮疽热，痈肿，瘰 。

　　枳壳（去穣，面炒） 牵牛（炒，取头末） 木香 青皮（各一两） 甘草 大黄上为细末。用皂角，长一尺许者，三挺约三两，炮焦捶碎，以好酒煮软，挪取汁，熬膏稠粘，和前药末为丸，如梧桐子大。每服三五十丸，食后葱茶下。日进二服。

　　内消丸 治疮肿初生，及瘰 结核，热毒郁滞，服之内消矣，大效。

　　青皮 陈皮（各二两） 牵牛（八两，取头末，二两） 薄荷叶（八两） 皂角（八两，用不蛀者，去粗皮，捶碎，以冷水一斗，煮令极软，揉汁，去滓，熬成膏）

　　上将青皮、陈皮末，并牵牛末和匀，用前膏子和丸，如绿豆大。每服三十丸，食后荆芥、茶清、温水皆可下。

　　必效散 治瘰 ，气血虽无亏损，内有 核末去而不能愈。

　　南硼砂（二钱半） 轻粉（一钱） 麝香（五分） 巴豆（五粒，去心膜） 白槟榔（一个） 斑蝥（十四枚，去足翅，同糯米炒）

　　上同研极细末。取鸡子二个，去黄用清，调药仍入壳内，以湿纸数重糊口，入饭甑候熟，取出曝干，研末。虚者每服半钱；实者一钱，用炒生姜酒，五更初调服。如觉小腹痛，用益元散一服，其毒俱从大便出。胎妇勿饵。毒去后，多服益气养荣汤，疮口自合。

　　（《精要》云：治瘰 用必效散与栝蒌散，相间服神效。后有不问虚实，概用必效散，殊不知斑蝥性猛大毒，利水破血，大损元气。若气血实者，用此劫之而投补剂，或可愈。若虚而用此，或用追蚀之剂，瘀肉虽去，而疮口不合，反致不救。）

　　鸡鸣散 治气 疼痛及热毒结核，或多烦闷热而不寒者。

　　牵牛（一两） 胡粉（一钱） 大黄（蒸，二钱） 朴硝（炼成粉者，三钱）

　　上为细末。每服三钱，鸡鸣时，井花水调服，以利为度。如未利，再服。

　　法制灵鸡弹 治瘰 、马刀腋下生者。

　　斑蝥（七个，去头翅足）

　　上将鸡子一个，顶上敲开些小，入药在内，纸封固了，于饭上蒸熟，取出去壳，切开去药。五更空心，和米饭嚼服。候小便通，如米泔水，状如脂即验也。如大便、小便不通，却服琥珀散三二帖催之。然后常服后二药，尤佳。

　　妙灵散 服前药后，却将此散与连翘丸相间常服，疮愈方止。

　　木香（三钱） 沉香（二钱） 牛膝 何首乌 当归 海螵蛸 桑寄生（各一两） 海藻（二两）

　　海带 青葙子 昆布 甘草节（各半两）

　　上为末。每服三二钱，食后温酒调下。

　　内消连羌丸连翘（三两） 漏芦 胡桃仁 夏枯草 土瓜根 射干 泽兰 沙参 白芨（各一两半）

　　上为末，入胡桃仁研匀，酒糊为丸，如桐子大。每服三五十丸，空心食前，盐酒下。

　　玉屑妙灵散滑石（细研，为粉）

　　上每服三钱。煎川木通汤，调下。

　　六丁神散苦丁香（六枚，或秤半钱） 白丁香（一钱） 苦参末（五分） 磨刀泥（青石者佳，名龙泉粉） 赤小豆白僵蚕（去丝嘴、炒，各一钱） 大斑蝥（七个，去头足，炒）

　　上六味，共炒细末。每服一钱重，空心，用无灰酒调下。

　　薄荷丹 解瘰 ，风热之毒自小便去。宜毒后，常须服。

　　杜薄荷 皂角（不蛀者，去弦皮） 连翘 何首乌（米泔浸） 蔓荆子 京三棱（煨） 荆芥（各一两）

　　上为末，好豉二两半，以米醋煎沸，洒豉淹令软，研如糊和丸，桐子大。每服三十丸，食后熟水下，日一服，病虽愈常服之。

　　四圣散 治瘰 ，服白花蛇散转利后，服此药调之，永去其根。

　　海藻（洗） 石决明（煨） 羌活 瞿麦穗（各等分）

　　上件共为细末。每服二钱，用米汤调下，清水尽力度。

　　瞿麦饮子 治瘰 ，马刀。

　　瞿麦穗（半斤） 连翘（一斤）

　　上为粗末。水煎临卧服。此药经效，多不能速验，宜待岁月之久除也。

　　海菜丸 治 生于头项上交接，名蛇盘疡，宜早治之。

　　海藻菜（荞麦炒） 白僵蚕（微炒，去丝嘴）

　　上等分为细末。海藻菜旋炒研筛；汤泡白梅取肉减半用，所泡汤为丸，如梧桐子大。

　　每服六七十丸，食后临卧米饮送下。其毒自大便内泄出，若与淡菜连服为妙。盖淡莱生于海藻上，亦治此病。忌豆腐、鸡、羊、酒面，日五六服。

　　槟榔散 治气毒瘰 ，心膈壅闷，不下饮食。

　　槟榔 前胡（去芦） 赤茯苓 牛蒡子（炒，各一两） 人参（去芦） 枳壳（去穣，炒） 沉香 防风（去芦，各半两） 甘草（炙，二钱半）

　　上锉碎。每服四钱，以水一盏，入生姜半分，煎至六分，去渣，空心，及晚食前温服。

　　皂角煎丸 治风毒，瘰 。

　　皂角（不蛀者，三十挺，内十挺泡黑，十挺酥炙，十挺用水一盅煮软，揉取汁用） 何首乌 玄参薄荷叶（各四两）

　　上为细末，以皂角汁熬膏，同炼蜜为丸，如豌豆大。每服三四十丸，食后，温汤送下。

　　祛风丸（一名何首乌丸） 治风毒。瘰 。

　　何首乌（蒸） 干薄荷叶 玄参（各四两，为末）

　　精羊肉（半斤） 皂角三十挺，用十挺火烧欲过，十挺酥炙去皮，十挺水挪取汁，去滓）

　　上以皂角水煮肉使烂，细研和药为丸，如梧桐子大。每服二十丸，空心温酒，或薄荷汤送。

　　绛宫丸大黄（酒蒸） 白术（各二两） 山楂 连翘 川芎 当归（酒洗） 麦芽 桃仁 芦荟 甘草芸苔子（各一两） 黄连（酒浸） 南星（酒浸） 海藻（酒洗，各一两半） 升麻 羌活 桔梗 防风（各半两） 黄芩（酒炒，半两）

　　上为末，用神曲糊为丸。已破，加人参一两煎膏，用甘草节、僵蚕同煎。

　　治瘰 结核丸药黄 （七分） 玄参（八分） 苦参 牛蒡子（各九分） 枳实（炒） 大黄 羚羊角屑 麦门冬（去心，各五分） 连翘 人参（去芦） 青木香 苍耳子 升麻 茯苓 甘草（炙） 桂心 朴硝（各四分）

　　上为细末，炼蜜和丸，如梧子大。以酒下十丸，日夜三四，渐加至二三十丸，以知为度。忌生冷、猪肉、海藻、菘菜、生葱、酢蒜、陈臭等物。

　　水红花饮 治瘰 ，肿核结硬不消，及脓汁傍穿不瘥。

　　水红花（不拘多少，一半炒，一半生用）

　　上粗捣筛。每服二钱，水一盏，煎七分，去滓。温服食后临卧，日三。好酒调亦可。

　　又方牡蛎（不以多少，用灰深培，上以炭三斤，严火尽取半斤，为细末，） 甘草（取末，二两）

　　研匀。每服二钱，食远以建茗同点，日二服。忌鱼酒、 酱、油盐、海味等物治颈上块动者夏枯草（六钱） 甘草（一钱）

　　上各另为末和匀。每服一钱至二钱，茶清调下，食后。

　　许学士云：夏枯草大治瘰 ，散结气，有补养厥阴血脉之功而经不言。观其能退寒热，虚者尽可倚仗。若实者以行散之药佐之，外施艾灸，亦渐取效，此草三四月开花，夏至边便枯，盖禀纯阳之气，得阴则枯耳。世人不知，故表而出之。

　　《本事方》治鼠 、瘰 。

　　土附子（一枚） 食盐（三升） 小便（五升）

　　上三味同浸半月日取出，将附子去黑皮，阴干为末，用黑豆烂煮研为膏，丸附子末如梧子大。每服十丸，酒吞下，早晚二服。

　　治一切丈夫妇人瘰 经效 牡蛎用炭一称， 通赤，取出，于湿地上用纸衬，出火毒一宿，取四两，玄参三两，并捣罗为末，以面糊为丸，如梧桐子大。早晚食后临卧，各服三十丸，酒吞下。此药将尽， 亦除根。

　　《肘后》治颔下瘰 如梅李大，宜速消之。海藻一斤，酒一升，渍数日，稍稍饮之。

　　〔衍〕 取蓼子微炒研，为细末。薄荷酒调二三钱服，治瘰 ，久则效。

　　初虞世治瘰 ，用夜合草，遇夜则其叶闭合，《本草》名合明，俗名连钱母。出禾田中，贴水面生，取其叶捣自然汁，服之。渣 患处效。

