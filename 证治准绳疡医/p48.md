<!-- { "loadSidebar": true } -->
　　保命文武膏 治瘰 ，用桑椹黑熟者二斗，以布袋绞取汁，石器中熬成膏子。白汤化下一匙，日三服。红者晒干为末，汤调服。

　　《圣惠》治瘰 肿痛，年深时久不瘥。用狸头蹄骨，酥炙黄，捣罗为散。每日空心，粥饮调下一钱匕。

　　破结散（《大成》） 治石瘿、气瘿、血瘿、肉瘿、马刀、瘰 等证。

　　海藻（酒洗净） 龙胆草（酒洗） 海蛤粉 通草 贝母（去心） 矾石（枯） 昆布（酒洗净） 松萝（各三钱，今以桑寄生代，效） 麦曲（炒，四钱） 半夏曲（二钱）

　　上为细末。每服二钱，热酒调食后服。忌甘草、鲫鱼、鸡肉、五辛、生果。

　　有人于项上生病，大如茄子。潮热不食，形瘦日久，百方不效。后得此方，去松萝加真桑寄生一倍，服五日后，其疮软而散，热退而愈。屡医数人皆效。

　　益气养荣汤 治怀抱抑郁，或气血损伤，四肢、颈项等处患肿，不问软硬、赤白肿痛，或溃而不敛。

　　人参 茯苓 陈皮 贝母 香附子 当归（酒拌） 川芎 黄 （盐水拌，炒） 熟地黄（酒拌）

　　芍药（炒，各一钱） 甘草（炙） 桔梗（各五分） 白术（炒，二钱） 柴胡（六分）

　　上姜水煎服。

　　散肿溃坚丸 治瘰 、马刀疮，服益气养荣汤，不能消散者，宜服此丸五日，又服益气汤五日，如此相兼服之，不应，以针头散敷之。

　　知母 黄柏（各酒拌，炒） 栝蒌根（酒拌） 昆布（酒洗，炒） 桔梗 蓬术（酒拌，炒） 连翘 黄连（炒） 京三棱（酒拌，炒） 葛根 白芍药（各三钱）

　　升麻 当归尾（酒拌） 柴胡 甘草（各三两） 草龙胆（四两，酒炒） 黄芩（一钱五分，一半酒炒，一半生用）

　　为细末，炼蜜为丸，如绿豆大。每服一百丸或一百五十丸，滚汤送下。

　　又治瘰人参 白术 当归 陈皮 芍药（酒浸，各一钱） 川芎 香附子 茯苓 半夏（各五分） 甘草（少许）

　　上作一服。姜二片，以金银藤煎汤一盅半，煎前药，食后，就吞降宫丸五十粒，（方见前。）

　　补阴八珍汤 治瘰 等疮，属足三阴虚者。

　　当归 川芎 熟地黄 芍药 人参 白术 茯苓 甘草 黄柏（酒炒黑） 知母（酒炒，各七分）

　　上水煎服。

　　夏桔草汤 治瘰 、马刀，不问已溃未溃，或日久成漏。用夏枯草六两，水二盅，煎至七分，去渣，食远服。此生血治瘰 之圣药，虚甚当煎浓膏服，并涂患处，多服益善。

　　兼十全大补汤加香附子、贝母、远志尤善。

　　初虞世云：瘰 多生肩项，或赤或白，或沉或浮。初生如豆，久似核，年月浸久，其大如梅，或如鸡卵，排行成列，或生二三，或生六七，俗云蟠蛇 是也。用性努力，思虑过久，则疾痛赤肿继之。早治为上。

　　流注疡，妇人多有之。其性躁急，其气怫郁，其心执着。初生在项，破后脓注四肢遍体，结毒如梅李状，不疗自破，孔窍相穿，寒热疼痛，或流脓汁，是名流注疡也，又名千岁疮。宜服托里救苦神应丸。

　　川乌附（去皮脐，生用） 当归（酒浸一宿） 没药 白芷 陈皮 甘草节（各一两） 乌头（五两）

　　姜黄（一两半） 蝉蜕（水洗，半两） 大皂角（七锭，去皮弦子）

　　上用皂角敲碎，水四大碗，煎至二大碗，滤去渣。用汁一同煮乌头、川乌，候乌头烂为度，擂如泥。其余诸药却另为末，和乌头泥为丸，如桐子大。每服六十丸，饥饱皆用薄荷汤下。若疮既破，穿凿孔穴，其处必生肿肉如指大，或黑或白，乃风与气搏，宜驱风行经散气之剂，以化气调经汤主之。

　　化气调经汤 与神应丸间服，治流注 。

　　香附子（酒浸一宿，日干） 羌活 白芷（各一两） 牡蛎（火 ） 甘草 天花粉 皂角刺（各半两） 橘皮（二两）

　　上为细末。每服二钱，用白汤，不拘时调下，日三次。如脉有力者，先用追毒神异汤下之，却服救苦神应丸。

　　追毒神异汤辰砂 血竭（各一钱） 麝香（一字，共研细） 大黄 大甘草节（各半两，共为 咀）

　　上为 咀。河水一盅，煎至半盅，调前末子，临卧服之。

　　单窠 者，生一个也，发于劲项，最难治。但宜如前药服之，日久自消。或发于囟骨亦难治，用毒药疗之，勿令浸渍日久。莲子 一胞，裹十数枚，生于项之左右，以手触则能转动，尚可用药治疗，如坚硬挨不动者，乃不可生，憎寒发热，躁渴，凡遇此证至难治，虽神圣亦无如之何也已。

　　重台 ，生于项颈，或左或右，初则单窠，结在上或在下，重叠见之，是名重台 。

　　此证药不可疗，不可针灸。若是毒，行其肿痛，发渴生痰，万死一生，害人极速。初觉有之，急用小犀角丸、粉金散治之。燕窠 ，形似燕窠，不可治。

　　程石香治法：以火针刺入核中，不可透底，纳蟾酥膏于中，外用绿云膏贴之，三日后，取去核中稠脓，脓尽取去核外薄膜，先破初起之核一枚，以绝其源。服药后出者皆愈，或不肯收，如银杏者，尽皆开了，用药取之。其自溃者，犹如木果之腐熟，肉虽溃而核犹存，故脓水淋漓，久虽得愈，治者用铁烙烧赤，烙去其破核犹存者并肉溃处；次用金宝膏、龙珠膏等药，追去蠹恶之根，遂能长肉而愈。随经络证候，服除风热兼引经之药，以除根本，可获全功也。

　　蟾酥膏蟾酥（如大豆许） 白丁香（十五粒） 寒水石（些少） 巴豆（五粒） 寒食面（些少）

　　上各另研，和作一处再研，炼蜜为丸，如绿豆大。每用一丸或二三丸，纳入针窍中，如脓未尽再用数丸，以脓尽为度。

　　绿云膏黄连 大黄 黄芩 玄参 黄柏 木鳖子（去壳，各一钱）

　　上细切，用香油一两同煎焦色，去药，入净松香五两，再煎成膏，滤入水中，扯拔令金色，入铫再熬，放温入后药：猪胆汁（三枚） 铜绿（三钱，醋浸一宿，绵滤去渣）

　　上用竹篦带温搅匀，然后如常摊贴。兼治疮口不干，加乳香、没药、轻粉，尤妙。

　　金宝膏 去腐肉、朽肉，不伤良肉、新肉。

　　桑柴灰（五碗，用沸汤十碗淋汁，先以草纸一层，皮纸二层，放罗底，次置灰于上，淋之） 穿山甲（二两，煨胖） 信砒（二钱） 杏仁（七粒，去皮，同信砒、穿山甲，研细） 生地黄（二两） 辰砂（一钱）

　　粉霜（另研） 麝香（各半钱）

　　上将灰汁滤清，下锅煎浓，下甲末，候焦干一半；下麝香，次下粉霜，干及九分；下辰砂，候成膏，下炒锻石末以成块子。即收入小罐子内，勿见风。

　　龙珠膏龙牙草（五两） 棘枣根（半两） 海藻（二钱半） 苏木（半两）

　　上细切，量水二十碗，煎至十二三碗，滤去渣，又用：桑柴灰 锻石 苍耳草灰（各二碗半）

　　以草纸两层，皮纸两层，放萝底，次置灰于上，用煎汤热淋，取灰汁十碗许，澄清，入锅内煎成膏，用巴豆霜、白丁香、石膏、麝香、轻粉，瓷罐子收贮。取敷核上，再敷即去旧药并靥；再上新药，其核即溃而愈。根小者，但只涂药于根上，其核自溃。

　　〔散〕 蜗牛散（《三因》） 治瘰 ，溃与未溃皆可治。

　　蜗牛（不拘多少，以竹签穿，瓦上晒干，烧存性）

　　上为末，入轻粉少许，猪骨髓调，用纸花量疮大小贴之。一法，以带壳蜗牛七个，生用取去肉；入丁香七粒于七壳内，烧存性，与肉同研成膏，用纸花贴之。

　　粉金散黄柏 草乌（各等分）

　　为末。蜜调敷之。

　　东垣龙泉散 涂 。

　　瓦粉 龙泉粉（炒，即磨刀石上粉也） 广术 京三棱（各酒浸，炒干） 昆布（洗去土，各半两）

　　上件同为极细末，煎熟水调涂之。用此去疾尤速。

　　奇功散（郭氏） 治瘰 、马刀，顽恶等疮。

　　野粪尖（干，一两） 密陀僧 无名异（各半两） 皂角 乳香 没药（各三钱）

　　上粪用盐泥封固，炭火 之，去泥取出。同药五味研为末，加麝香少许。用清油调匀，漫敷上，湿即干掺，其功神效。

　　蝙蝠散 治 ，多年不瘥。

　　蝙蝠（一个） 猫头（一个）

　　上同烧作灰，撒上黑豆 ，其灰骨化碎为细末。湿即干掺，干则油调敷。内服五香连翘汤螺灰散大田螺（连壳，烧存性）

　　上为细末。破者干贴，未破者，香油调敷。

　　治瘰 未破者如神，百药不应者累效。

　　杏树叶（阴干为末，五分） 万年霜（火 为末，二分半，即人中白） 蝙蝠（火焙干，为末） 白花蛇蜕（烧为灰，存性为末，各二分半） 蜜蜂（七个，焙为末）

　　上将杏树叶末用清水调，却入前四件药末，调匀敷患处。却将皮纸一片，用针刺孔贴药上，如干用清水就纸上刷之。每一昼夜换药一次。如面上发热，服清凉饮子数帖，其热自退。

　　败散瘰 方 神效。

　　白胶香 海螵蛸 降真香（用心，无土气者）

　　上等分为末，掺患处，外以水纸掩之，一夕而退。

　　已破者蜜蜂（二十一个） 蛇蜕（七分半） 蜈蚣（二条，端午前收者）

　　上用香油四两，将前三药入油内，用文武火熬成；入光粉二两，用桑枝七条如箸大者，急搅候冷，出火气，七昼夜方可用。纸摊作膏，贴患处。（以上二方，得于羲门郑氏。累验，不须服药，粘贴五七日便消。）

　　〔丹贴〕 瘰 方，用大乌头五个，火炮；五个生用，并去皮脐。大皂荚二条半，以好米醋二盅，刷炙，醋干为度，一半焙干，并去黑皮。又用炒糯米一百六十粒，同研末，以好米醋于火上略顿微暖，敷贴患处，入蜜少许，尤佳。

　　不问有头无头，大 五枚，日干细研，酥调如面，日两度贴之。（出《圣惠方》， ，一作蜘蛛。）

　　或破或不破，项以下至胸前者，皆治之。用九真藤如鸡卵大，洗，生嚼常服之；取叶捣敷疮上，数服即止。（出《斗门方》 九真藤即何首乌也。）

　　治 ，用鲫鱼、芫花烧灰存性，水调敷。

　　治鼠 ，小嫩鼠未出毛者，焙干。蝙蝠粪、小麦炒、鬼箭根，焙干，各为末，和匀，油调敷，干再敷之。

　　〔本〕 治鼠 、瘰 ，刺 皮，瓦上炒。上一味研为末，加水银粉，干敷。

　　〔广〕 治瘰 经年不瘥者，生玄参，捣碎敷上，日一易之。

　　〔外〕 治瘰 ，烧野狼屎灰，敷上。

　　治诸疡疾（《本事》）

　　朱砂 砒霜 砂 马牙硝（各等分）

