<!-- { "loadSidebar": true } -->
　　针灸法《灵枢·寒热篇》黄帝曰：寒热瘰 ，在于颈腋者，皆何气使然？岐伯曰：此皆鼠寒热之毒瓦斯也，留于脉而不去者也。鼠 之本，皆在于藏，其末上出于颈腋之间，其浮于脉中而未内着于肌肉，而外为脓血者，易去也。黄帝曰：去之奈何？岐伯曰：请从其本引其末，可使衰去而绝其寒热。审按其道以予之，徐往徐来以去之，其小如麦者，一刺知，三刺而已。

　　上经一章，皆从经脉取脏腑之本，以治瘰 之本也。其末出于耳下，或耳后下颈至肩上，或入缺盆中者，当于手足少阳经取之，或针、或灸如后穴。

　　〔扁〕 瘰 ：天井 肩井〔撮〕 瘰 ：天井（半寸，灸七壮泻之）

　　〔东〕 腋下肿，马刀挟瘿，善自啮舌颊，天牖中肿，寒热：临泣 丘墟（各一分，灸五壮）

　　太冲（一分，灸三壮） 腋下颈项肿：天池（顺皮三分，灸七壮） 如颔肿，加后溪（二分，灸五壮） 腋下肿马刀、挟瘿，喉痹：阳辅（五分，灸二七壮） 申脉（一分，灸三壮，立愈）

　　〔甲〕 胸中满，腋下肿马刀、 ，善自啮舌颊，天牖中肿，淫烁胫酸，头眩，枕骨颔腮痛，目涩身痹，洒淅振寒，季肋肢满寒热，胁腰腹膝外 痛，临泣主之。马刀肿 ，渊腋、章门、支沟主之。出于颏下，或至颊车者，当于手足阳明经取之，或针、或灸如后穴。三里（足阳明） 合谷（手阳明）

　　〔丹〕 捣生商陆根作饼子，置于瘰 上，艾柱灸饼子上，干即易之，灸三四饼。

　　〔世〕 当 上贴肉灸十四壮，神效。

　　〔东〕 瘰 、马刀，将先出一疮，用四楞铁环定住，不令出移，破作口子。以油纸捻之，勿令合了，以绝其疮之源，其效至速。如疮不破，或病患不肯破，更以药涂之，三日一易之，以龙泉散主之。（方见前。）

　　此穴治瘰 之秘法。盖瘰 属肝胆二经，故患在耳前后、项腋之间，男子多因恚怒，亏损肝经之血，阴火内作，或不慎起居，耗损肾水不能生肝血。妇女多因恚怒，伤肝火，动血燥，或郁结伤脾，火动血耗。或患于胸乳间，亦属前经。此证若因恚怒伤肝，气血壅遏而不愈者，宜灸此穴，疏通经络。若因久郁怒，元气亏损而不愈，当推其所属而调补化源。如取其穴，当以指甲掏两肘、两肩四所，患处觉酸麻方是其穴。

　　又方 灸瘰 未成脓者，用大蒜切片，如三钱浓安患处，用艾壮于蒜上灸之，至三五壮换蒜，每日灸十数蒜片，以拔郁毒。如破久不合，内有核，或瘀肉，此因血气不足，不能腐烂，以铜钱挺轻轻连衣膜取去，纵取重亦不痛，不必畏惧。更用江西豆豉为末，唾津和为饼，如前灸之，以助阳气。内服补药，外贴琥珀膏，或太乙膏，疮口自合。

　　肩尖肘尖二穴图　《灵枢》黄帝曰：决其生死奈何？岐伯曰：反其目视之，其中有赤脉，上下贯瞳子。见一脉一岁死，见一脉半一岁半死，见二脉二岁死，见二脉半二岁半死，见三脉三岁而死。

　　见赤脉不下贯瞳子，可治也。肺脉微涩为鼠 ，在颈、肢腋之间下，不胜其上，其应善酸。

　　卷之三　肩部（六）

　　肩疽

　　《灵枢》云：发于肩及 ，名曰疵痈。其状赤黑，急治之。此令人汗出至足，不害五脏，痈发四五日，逆 之。 《鬼遗》云：疔疽发两肩，恶血留结内外，荣卫不通，发成疔疽。五日肿大，令人口噤寒战，十二日可刺。不治，二十日死。

　　〔陈〕 干疽肿发，起两肩及两大臂，连胛骨，二七日痛不息，亦不可动，五十日身热不赤，六十日可刺。刺之无血者死。 或问：肩上生疽何如？曰：此处手足三阳交会之所，名曰肩疽。由风热郁结所致，或因负重损伤而作。服乌金散、胜金丹、活命饮，加柴胡、桔梗。壮实者，一粒金丹下之。老弱者，十全大补汤托之。

　　卷之三　肩部（六）

　　肩胛疽

　　或问：肩肿内痛渐至溃烂成疮何如？曰：此名太阴疽，即莲子发。属手太阴肺经，积热所致。宜活命饮加桔梗、黄 。夺命丹、胜金丹、黄 木香散选用。壮实者，八阵散、一粒金丹下之。赤色者可治，青黑者不治。喘嗽大渴胸满，脉微者死。

　　卷之三　肩部（六）

　　左右串

　　或问：左右搭串何如？曰：左肩骨上生疽，串于右者，可治；右肩骨，上生疽，串于左者难治。古有此说，愚谓不然。攻注左右者，气血不调，阴阳交错也。宜胜金丹、活命饮加羌活、桔梗。壮实者，八阵散、一粒金丹下之。七恶证少，何虑难痊，元气虚惫，治之何补哉。

　　卷之三　肩部（六）

　　缺盆疽

　　或问：一人年六十，肩前陷中生疽，寒热大作，饮食少进，肩背拘急，小水不利，胸腹膨胀何如？曰：是名缺盆，又名锁骨疽。属足阳明胃经、手少阳三焦经，宜隔蒜灸，先服紫金丹、夺命丹而恶证退，惟苦小水不利，投以六一散而利，后服十全大补汤而安。若治之稍缓，必致溃烂，是经少血多气，疮口不合，危笃者多矣。

　　卷之三　肩部（六）

　　肩后疽

　　或问：肩膊后骨上生疽何如？曰：此名上鼠疽，即上搭也。怒气积郁所致，属太阳兼少阳经。初觉宜隔蒜灸，活命饮加羌活、桔梗、柴胡。胜金丹、紫金丹、夺命丹选用。既溃十全大补汤、黄 木香散、人参养荣汤。

　　卷之三　肩部（六）

　　过肩疽

　　或问：肩后夹春，两边肿硬疼痛何如？曰：此名筋疽，亦名过肩疽。初得寒热似疟，但肿硬无头，急隔蒜灸，服活命饮加羌活。胜金丹、夺命丹汗之。壮实者，一粒金丹、万病解毒丹。选用。

　　卷之三　肩部（六）

　　痈

　　或问：项腋、两乳旁结核，或两胯软肉处，生肿块何如？曰：是名 痈，属手少阳三焦经，其发缓慢，是冷证非热证也。宜用回阳玉龙膏热药敷贴，服内补十宣散、何首乌散、胜金丹选用。

　　卷之三　肩部（六）

　　腋发

　　《灵枢》云：发于腋下赤坚者，名曰米疽。治之以砭石，欲细而长，疏砭之，涂以豕膏，六日已，勿裹之。其痈坚而不溃者，为马刀、挟瘿，急治之。 《鬼遗》云：内疚疽，发两腋下及臂，并两手掌中，振寒热而嗌干，饮多即呕，烦心 ，脉盛，六七八日诊，如此可汗，不汗死。

　　卷之三　肩部（六）

　　夹肢痈

　　或问：肩膊下隙内，生疽何如？曰：是名夹肢痈。属手少阴心经、手厥阴心包络，风热所致。宜服内托黄 柴胡汤。壮实者，八阵散、一粒金丹下之，及紫金丹、胜金丹选用。老弱者，黄 木香散、人参养荣汤、十全大补汤主之。

　　卷之三　臂部（七）

　　臂痈

　　《鬼遗》云：垂臂两处发，接骨下臂鹅上，起如鸡鸭卵大，皆由荣卫不调所为也。喜患实处而不透内，亦宜急消，或发穴早疗。两臂肘起，在接骨下引手，至小骨之上发痈疖，此处虽实，奈连大小筋骨，举动不便，垂手多坠疼，如脓深沉彻骨，即伤筋脉，拳缩不舒搐撮，宜急以缓慢筋脉药饵治之。《玄机》云：在臂外为痈。在臂内为鱼肚发，在臂上节肿连肩髁，为臂风毒。宜活命饮加羌活、独活、桂枝、桔梗，水酒各半煎服，及夺命丹、紫金丹、胜金丹选用。壮实有里证者，一粒金丹、八阵散下之。若漫肿无头，服败毒之药不能消者，宜十全大补汤加桂枝、桔、梗托之。有呕吐而数日不食者，溃出脓则愈。

　　〔治验〕一人年将六十，五月患右臂膊肿盛，上至肩，下至手指，色变皮肤凉，六脉沉细而微，此脉证俱寒，乃附骨痈也。开发已迟，以燔针启之，脓清稀解；次日时下再开之，加吃逆不绝。与丁香柿蒂散，两服稍缓，次日吃逆尤甚，自利，脐腹冷痛，腹满食减，时发昏愤，灸左乳下黑尽处二七壮，又处托里温中汤一两半与服。或曰：诸痛疮疡，皆属心火。又时当盛暑，而用姜附可乎？予曰：经云，脉细皮寒，泻利前后，饮食不入，是为五虚。况吃逆胃中虚寒，此证内外相反，须当舍时从证。遂投之，诸证悉去，饮食倍进，疮势温，脓色正，复用五香汤数服，月余而愈。（机按：此证多属虚寒，此方专用辛热以治其寒，不用参术以补其虚，盖固吃逆腹满，乃气都壅也。想必其人年虽老，脉证虽虚而形体颇实，非阴虚吃逆比。） 一挥使，臂肿一块，不痛不赤，脉弱懒食，时呕。以六君子加藿香、酒炒芍药，呕止食进，再以八珍汤二十余剂，脓成刺之，又以十全大补汤而愈。次年伤寒后，臂复肿微痛，乃伤寒余毒也，然无表证，但虚弱耳。先用十宣散四剂，取参、 、芎、归扶助元气，防风、桔梗、白芷、浓朴行散肿结，肉桂引经破血，肿退三四，再用八珍汤脓溃而愈。至冬臂复作痛，因服祛风药，反筋挛痛甚，此血虚不能养筋，筋虚不能束骨，用加味十全大补汤百帖而愈。 一女臂患肿，溃久不敛，寒热交作，五心烦热，饮食少思，月水不通，以逍遥散月余少可，更服八珍汤加丹皮、香附，又月余经通，再加黄 、白蔹，两月余而愈。 一人臂肿、患毒作痛，服寒凉药，食少大便不实。予用理中丸二服，更以六君子加砂仁、藿香，再以托里，脓溃而愈。凡疮痛甚者，若禀浓有火，宜苦寒药。若禀薄者，宜补中益气汤加芩、连之类，在下加黄柏，人肥加荆防、独、羌之类，取其风能胜湿也。一妇左臂，胆经部分，结肿一块，年许不溃。

　　坚硬不痛，肉色不变，脉弱少食，月水过期，日晡发热。过劳或怒则痛，此不足证也。与参、 、归、术、芎、 、芍药、贝母、远志、香附、桔梗、丹皮、甘草，百余帖而消。

