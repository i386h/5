<!-- { "loadSidebar": true } -->
　　敷乳方天南星 生半夏 皂角针（烧带性，各三分） 白芷 草乌 直僵蚕（焙，各一分）

　　上细末，多用葱白研取汁，入蜜调敷。若破疮口，作膏药贴。

　　〔乳岩〕丹溪云，一妇人年六十，浓味郁气，而形实多妒，夏无汗而性急，忽左乳结一小核，大如棋子，不痛。自觉神思不佳，不知食味绝半月，以人参汤调青皮、甘草末，入生姜汁，细细呷，一日夜五六次，至五七日消矣。此乃奶岩之始，不早治，隐至五年、十年已后发，不痛不痒，必于乳下溃一窍如岩穴，出脓，又或五七年、十年，虽饮食如故，洞见五内乃死。惟不得于夫者有之，妇以夫为天，失于所天，乃能生此。谓之岩者，以其如穴之嵌岈空洞，而外无所见，故名岩。患此者，必经久淹延，惟此妇治之早，正消患于未形，余者皆死，凡十余人。又治一初嫁之妇，只以青皮、甘草与之安。 隆庆庚午，予自秋闱归，则亡妹已病。盖自七月，乳肿痛不散，八月用火针取脓，医以十全大补汤与之，外敷铁箍散不效，反加喘闷；九月产一女，溃势益大而乳房烂尽，延及胸腋，脓水稠粘，出脓几六七升，略无敛势。十一月始归就医，改用解毒和平中剂，外掺生肌散，龙骨、寒水石等剂，脓出不止，流溅所及，即肿泡溃脓，两旁紫黑，疮口十数，胸前腋下皆肿溃，不可动侧，其势可畏。余谓：产后毒瓦斯乘虚而炽，宜多服黄 解毒补血、益气生肌。而医不敢用。十二月中旬后益甚，疮口二十余，诸药尽试不效，始改用予药，时脓秽粘滞，煎楮叶猪蹄汤沃之顿爽。乃治一方，名黄 托里汤，黄 之甘温以排脓，益气生肌为君；甘草补胃气解毒，当归身和血生血为臣；升麻、葛根、漏芦为足阳明本经药，及连翘、防风皆散结疏经，栝蒌仁、黍粘子，解毒去肿，皂角刺引至溃处，白芷入阳明，败脓长肌，又用川芎三分，及肉桂、炒柏为引。用每剂入酒一盏煎，送白玉霜丸，疏脓解毒，时脓水稠粘，方盛未已，不可遂用收涩之药。理宜追之，以翠青锭子外掺。明日脓水顿稀，痛定秽解，始有向安之势。至辛未新正，患处皆生新肉，有紫肿处，俱用葱熨法，随手消散，但近腋足少阳分，尚未敛，乃加柴胡一钱，青皮三分及倍川芎。脓水将净者即用搜脓散掺之，元宵后遂全安。 万历癸卯二月，时侍御赵盖庵提学南畿，托敝悬令致意，约会于茅山，予以馆谊不容辞，特往赴之，则有病欲求治也。袒其胸，左乳侧疮口大如碗，恶肉紫黯，嶙峋嵌深，宛如岩穴之状，臭不可近。予问何从得此？曰：馆试屡下，意不能无郁，夏月好以手捋乳头，遂时时有汁出。或曰是真液也，不可泄，因覆之以膏药，汁止而乳旁有核，既南来校阅劳神，乳核辄肿痛。一书吏颇知医，谓汁欲出而为膏药所沮，又不得归经，故滞为核，闻妇人血上为乳汁，今汁亦血类也，宜饮芎归酒，行其滞血，核自消矣。吾以为然而饮之，核如故而吐血、衄血大作。饮京口张医药，吐衄止而肠风作，张矜自功，谓血从下出者顺。然体则重困矣。复饮他医药，便血亦止，乳核之势日益张，遂至于溃。一草泽医，能炼砒治痔漏，私计此亦漏疮也，纳药其中，痛欲死，溃不可支，故至此。予意在法为不治，而见其精神尚王，饮啖自如，无甚恶候，尚可延引岁月，为之定方而别。后校士广陵，不相闻问，遂改用它医药，至八月初，以滞下发哕死。夫男子患乳岩者少矣，其起又甚微眇，而三为盲医所误遂至此。砒，诚不可纳也，芎、归何罪乎！不可不书之以为后鉴。

　　蒲公英草，捣烂 患处，神妙。天南星末以温酒调涂之。治妇人乳痛成痈，以益母草为末，水调涂乳上，一宿自瘥；生捣烂敷之，亦得。 妇人吹乳，用桑树皮和饭，捣成膏贴之。 乳头裂破，丁香末敷之。

　　乳痈 针乳中穴，（在乳下中，针入，分沿皮向后一寸半，灸泻。）

　　〔甲〕 乳痈寒热，短气卧不安，膺窗主之。 乳痈凄素寒热，痛不可按，乳根主之。 大惊乳痛，梁丘主之。乳痈有热，三里主之。 （乳痈诸药不能止痛者，三里针入五分，立止。） 女子乳痈惊，巨虚、下廉主之。（《千金》云：臂肿重，足蹈不收，跟痛。） 乳痈，太冲及复溜主之。 妒乳，太渊主之。

　　妇人乳余疾，盲门主之。

　　卷之四

　　胁部（十）

　　（胁、 也；胁；胁骨也。有骨曰胁，无骨曰胁。）

　　卷之四　胁部（十）

　　胁疽

　　《灵枢》云：发于胁，名曰败疵，败疵者女子之病也，灸之。其状大痈脓，其中乃有生肉，大如赤小豆，治之锉陵 草根，各一升。以水一斗六升，煮之竭，为取三升，即强饮，浓衣坐于釜上，令汗至足己。（疵，疾HT 切。《甲乙经》于赤小豆下，作治之锉陵草、赤松根，各一升。） 《鬼遗》云：侠荧疽，肿起发肋及两肩肘头，二十日不穴死，九日可刺，发赤白相间，脓多可治；全无赤白者不治。 又云：两肋起疽，名为发肋，初肿盛至十数日不穴，攻即肿大如杯碗，高如 ，背痛彻内肠绞。刺左边患，应右边痛；右边患，应左边痛，唯有此处多是内毒，却入攻而死者多人。有斯患，急以针刺出脓血，则免内攻伤内矣。 或问：肋上生疽何如？曰：是名肋疽，属手厥阴心包络、足厥阴肝，火热毒怒气相并而作，活命饮加柴胡，紫金丹、乌金散选用。壮实者，八阵散、一粒金丹下之。此证宜速治，不然溃烂不敛，多致危困。 一人患此，如胡桃微痛微肿，月余渐大如杯，医作痰治，或作肝积，或云痞块，竟莫能效。数月遂大如盎，坚硬如石，不甚疼痛，微红漫肿；复得暴怒，胸腹胀满，小水不利，脉迟而微。投以化气丸、六一散小便利，胸次宽；继投乌金散、夺命丹，间服八阵散，月余渐消。

　　一人年逾五十，腋下患毒，疮口不合，右关脉数而渴，此胃火也。用竹叶黄 汤而止，再用补气药而愈。尝治午后发渴或发热，用地骨皮散效。 一人性急味浓，常服燥热之药，左胁一点痛，轻诊弦、重芤，知其痛处有脓。与四物加桔梗、香附、生姜，煎十余帖，痛处微肿如指大。针之少时，屈身脓出，与四物调理而安。 一夫人，左胁内作痛，牵引胸前，此肝气不和，尚未成疮。用小柴胡加青皮、枳壳，四剂少可加芎归治之愈。

　　一人连年病疟，后生子三月病热，右胁下阳明少阳之分，生一疖甫平，左胁下相对又一疖，脓血淋漓几死。医以四物汤、败毒散，数倍人参，以香附为佐，犀角为使，大料饮乳母，两月而愈。逾三月，忽腹胀生赤疹如霞片，取剪刀草汁，调原蚕砂敷随消。又半月，移胀入囊为肿。黄莹裂开，两丸显露水出，以紫苏叶盛麸炭末托之，旬余而合，此胎毒证也。 一妇因忿郁，腋下结一核二十余年，因怒加肿痛，完谷不化，饮食少思，此肠胃虚也，以六君子加砂仁、肉桂、干姜、肉豆蔻，泄虽止而脓清，疮口不合，用十全大补汤，月余而愈。（机按：前项二条胁疮，一因其性多躁急，故用四物汤阴柔之剂，以安静之；一因其肝气不平，故用小柴胡疏理之剂，以和解之。此又因其性情为治，不特专于攻毒也。） 张通北人，年逾四十，夏月腋下患毒，溃后不敛，脓出清稀，皮寒脉弱，肠鸣切痛，大便溏泄，食下即呕，此寒变而内陷也，宜大辛温之剂，遂以托里温中汤，二帖诸证悉退。更以六君子加炮干姜、肉桂数剂，再以十全大补汤而愈。 一人胁肿一块，日久不溃，按之微痛，脉微而涩，此形证俱虚也。经曰：形气不足，病气不足，当补不当泻。宜用人参养荣汤。彼不信，乃服流气饮虚证悉至，方服前汤，月余少愈，但肿尚硬，以艾叶炒热熨患处，至十余日脓成，以火针刺之，更灸豆豉饼，又服十全大补百帖而愈。盖流气饮通行十二经，诸经皆为所损，况胆经之血本少，又从而损之，宁不伤生。东垣曰：凡一经受病，止当求责其一经，不可干扰余经，苟泛投克伐之剂，则诸经被 ，宁无危乎。 一人年三十，素饥寒，患右肋肿如覆瓢，转侧作水声，脉数。经曰：阴虚阳气凑袭，寒化为热，热甚则肉腐为脓，即此证也。及按其肿处即起，是脓成。遂浓煎黄 六一汤，令先饮二盅，然后针之，脓出数碗，虚证并至，遂用大补，三月余而愈。大抵脓血大泄，血气俱虚，当峻补之，虽有他病，皆宜缓治。盖元气一复，诸病自退，老弱之人，不问肿溃，尤当补也。 一人因劳发热，胁下肿痛，脉虽大按之无力，此气血虚，腠理不密，邪气袭于肉理而然也，当补之以接虚怯之气。以补中益气汤加羌活，四剂少可。去羌活，又百余剂而愈。 一人面白神劳，胁下生一红肿如桃，教用补剂，不信。乃用流气饮、十宣散，血气俱惫而死。

　　一人年逾二十，腋下患毒十余日，肿硬不溃，脉弱时呕。予谓：肿硬不溃，阳气虚，呕吐少食，胃气弱，宜六君子汤加砂仁、藿香。彼谓：肿疡时呕，毒瓦斯攻心，溃疡时呕，阴虚宜补。予曰：此丹溪大概言也，若肿赤痛甚，烦躁脉实而呕为有余，当作毒瓦斯攻心而下之，以疮属心火故也；肿硬不溃，脉弱时呕为不足，当补之。亦有痛伤胃气，或感寒邪秽气而呕者，虽肿疡，尤当助胃壮气。盖肿疡毒瓦斯内侵作呕，十有一二；溃汤湿气内伤作呕，十有八九。彼不信，饮攻伐药愈甚。复请诊，脉微弱而发热，予谓：热而脉静，及脱血脉实，汗后脉躁，皆难治胁，果殁。

　　卷之四　胁部（十）

　　内发丹毒

　　或问：胁下至腰胯间，肿痛赤色如霞何？如曰：此名内发丹毒，治之稍缓，毒攻于内，呕哕昏迷，胸腹 胀者死。二便不通，遍身青紫者死。急砭出恶血，服防风通圣散去白术、甘草，紫金丹、胜金丹汗之。服汗剂得汗则生，无汗则死，呕吐不食，谵语者死。

　　卷之四　腹部（十一）

　　脐上疽

　　或问：脐上寸许，发疽何如？曰：此名冲疽，又名中发疽，一名雍肾疮。由心火炽盛，流入肾经所致。肿高脓稠，色赤可治，宜流气饮、活命饮、胜金丹、夺命丹选用。若平塌黑色，膨胀恶心，脓水清稀，内肾疼痛，渴甚泻利无度，谵语直视者死。溃久不敛者死。 按：后所言危证，只是虚耳，如能大补，不死也。

　　卷之四　腹部（十一）

　　脐痈

　　或问：当脐生痈何如？曰：此即脐痈也，由心经积热流于大小肠二经所致。宜何首乌散、活命饮加升麻，及紫金丹、三生散选用，壮实者，一粒金丹下之。 按：脐为神阙穴，禁针之所。早消散之，免使见脓为上。

　　卷之四　腹部（十一）

　　小腹疽

