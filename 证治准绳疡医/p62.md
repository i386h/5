<!-- { "loadSidebar": true } -->

　　上以猪胞一个连尿，去一半留一半。用新砖两口，炭火 。将猪胞连尿于砖上焙干。不住手，一向移放于两口砖上，轮流不歇，莫与火 着胞，等尿干为度。研为末，入黄丹一钱。先用葱汤以鹅毛抹洗，以旧帛拭干，此药掺三五次，立见效。

　　地连散 治玉茎上生疮。

　　上用地骨皮煎汤洗；以诃子连核，烧存性为末，干掺。

　　川连散 治下部注疮。

　　上以宣连为细末。浆水调成饼，摊于碗面上，内用艾及穿山甲三片，烧烟覆碗熏成黑色，再取下，如是者五次，以黄连饼黑色为度，地上出烟毒，再研细。湿则干涂；干则清油调涂，三四次。先用黄柏、藿香、茵陈，煎汤温洗。

　　神妙方 治茎头三五孔小漏疮，出血微脓。

　　上用油发，烧作灰存性，研细敷之。干则津唾调敷，仍以米饮调发灰，食前服。

　　麝香散 治妒精疮，痒而湿者。

　　麝香 黄矾 青矾（各等分）

　　上为细末。小便后，用少许敷之。

　　治阴湿生疮，黄水流注。

　　白矾（不以多少）

　　上研为末。以冷水洗疮净后敷之。

　　津调散 治妒精疮，脓汁淋漓，臭烂。

　　黄连 款冬花（各等分） 麝香（少许，一方不用）

　　上为细末。先以地骨皮、蛇床子煎汤洗，软帛拭干。津调敷之，忌生汤洗。

　　胭脂散 治阴疮。

　　坯子胭脂 真绿豆粉（各等分）

　　上同研匀，敷之。

　　蛤蟆散 治阴湿欲尽，疮痛甚者。

　　蛤蟆（一枚，烧灰） 兔粪（一两）

　　上同研细。每用少许，敷疮上，日三四次。

　　截疳散 治年深疳 疮，大效。

　　白芨 白蔹 黄丹 密陀僧（各一两） 黄连（半两） 轻粉（一钱） 冰片 麝香（各半钱）

　　上为细末，和匀。每用或掺、或 疮中，以膏药贴之。

　　甘石散 治下部疳疮。

　　炉甘石 密陀僧（各一钱半） 轻粉（一分） 橡斗子（烧灰存性，三钱） 龙骨（半钱） 麝香（少许）

　　上为细末。先用荆芥、杜仲、川椒，煎汤放温洗罢；次用药些少，干贴。

　　栀子散 治下疳疮。

　　上用栀子一枚，去穣，入明矾末，面糊封合口，火烧存性为末。干掺上，随效。

　　银粉散 治下疳，阴头生疮。

　　上用墙上白螺蛳壳，不以多少，火内 酥为末，水内飞过，先去土石粗者；次用轻粉，随分两入在末内。每以少许，干贴在疮上。

　　治下疳疮上以孩儿茶，研为细末。先洗疮净。干则小油调敷，湿则干掺之，神效。

　　博金散 治下疳疮，臭烂肿痛。

　　白矾（与密陀僧同为末、相和，入于沙锅内火上炮，汗尽） 密陀僧（以上各五钱） 白垩（二钱） 黄丹轻粉（以上各一钱） 乳香（五分） 麝香（一字）

　　上为细末。先须另用槐枝、葱白、盐、甘草熬汤，淋 洗一二时，挹干。掺上项药。每用药，先须洗 ，然后掺药，甚者三五次瘥。

　　胜金散 治下疳，溃烂或疼痛。

　　黄连 黄柏 轻粉 银朱 孩儿茶（各五分） 冰片（一分）

　　上为细末。香油调搽。内服加味泻肝汤。

　　治下疳疮，久不愈。橡斗子二个，各盛黄丹令满，相合以乱发缠定，烧烟尽为度，同研为末。先以葱白、热浆水洗疮脓尽；次上药，甚者不过三次如神。

　　疗人阴生疮，脓出成坎。取高昌白矾、麻仁等分，研炼猪脂相和成膏。槐白皮煎汤洗疮，拭干即涂膏，然后以楸叶贴其上，不过三五度瘥。

　　下疳疮，用五倍子末敷之。

　　卷之四　下部（十四）

　　妇人阴疮

　　运气：阴疮皆属寒。经云：太阳之胜，阴中乃疡，隐曲不利，治以苦热是也。

　　仲景云：少阴脉滑而数者，阴中即生疮。阴中蚀烂者，野狼牙汤洗之。用野狼牙二两，以水四升，煮取半升。以绵缠箸如茧，浸汤沥阴中，日三遍。

　　洗拓散 （《大全》） 治阴蚀疮。

　　甘草 干漆（各一两） 黄芩 当归 地黄 芍药（各二两） 龟甲（五两）

　　上细切。以水七升，煮取一半，去渣。以绵帛纳汤中，用拓疮处，良久即易，日二度。

　　每拓汤可作十里许，即挹干。捻取甘湿散，薄敷疮上使遍，可经半日；又以汤拓，拓讫如前敷药。

　　甘湿散蚺蛇胆（真者） 青木香 石硫黄 铁精麝香（各四分。临时入用，缘麝辟蛇毒，若先相和胆，即无力）

　　上各等分为末，更研细。有患取如三棋子大，和井花水，日再服讫，先令便利了。即以后方桃枝，先熏部讫。然后取药如棋子，安竹管里，纳下部中，日再度，老少量减。其熏法，每日一度，不用再。

　　桃枝熏法 取东南桃枝五七枝，轻打头使散，以绵缠之；又捣石硫黄为末，将此绵缠桃枝捻转之，令末少浓。又截一竹筒，先纳下部中；仍以所捻药，桃枝烧着熏之。

　　蛇床子散 湿阴中主药。

　　用蛇床子仁一味末之，以白粉少许，和令相得如枣大，绵裹纳之，自然湿散。

　　〔补遗〕 治阴疮，捣新桃叶，绵裹纳阴中，日三两易。

　　余详女科前阴诸疾。

　　卷之四　下部（十四）

　　穿裆发锐疽涌泉疽

　　或问：背之下极发疽何如？曰：此名穿裆发，属督脉及太阳经，由劳伤忧思积郁所致。活命饮加羌活、黄柏，内托羌活汤主之，及胜金丹、神仙追毒丸。壮实者，八阵散、一粒金丹下之。老弱者，十全大补汤、人参养荣汤。此证宜速治，稍缓则溃烂，难收敛。成漏者，多麻木黑陷，泄泻呕哕疲倦者，不治。

　　《灵枢》曰：发于尻，名曰锐疽。其状赤坚大，急治之。不治，三十日死矣。

　　《鬼遗》云：涌泉疽，肿起发太阴，（太阴，尻尾前是也。）如伏鼠，二十日不穴死，十日可刺，发清脓，赤黑者死。白者可治。

　　卷之四　下部（十四）

　　臀痈

　　或问：臀上生痈何如？曰：肿高根浅为痈，肿平根深为疽，俱属足太阳经，湿热所致。宜服内托羌活汤、内托复煎散加羌活主之。胜金丹、黄 木香散选用。壮实者，一粒金丹、八阵散下之。老弱者，十全大补汤、人参养荣汤。先贤云：此疮当服补养之剂，若无补养之功；其祸多在结痂之后，治之难愈，切须戒谨，勿辍大补之剂。肿而不溃者，服台阁紫微丸。

　　〔薛〕 臀，膀胱经部分也，居小腹之后，此阴中之阴，其道远，其位僻，虽太阳多血，气运难及，血亦罕到，中年后尤虑此患，治者毋伤脾胃，毋损气血，但当固根本为主。若肿硬作痛者，形气虚而邪气实也，用托里消毒散主之，微肿微痛者，形气病气俱虚也，用托里散补之。欲作脓，用托里羌活汤。若痛甚，用仙方活命饮。大势既退，亦用托里消毒散。若脾虚不能消散，或不溃不敛者，六君加芎、归、黄 。若阴虚不能消散，或作渴便淋者，六味丸加五味子。阳虚不能溃或脓清不能敛者，补中益气汤；气血俱虚者，十全大补汤。若肿硬末成脓者，隔蒜灸；活命饮。溃后，豆豉饼；补中益气、十全大补二汤。若灸后大势已退，余毒末消，频用葱熨，以补气消余毒为善。 巡抚陈和峰，脾胃不健，服消导之剂，左腿股及臀患肿。余曰：此脾气虚而下注，非疮毒也，当用补中益气倍加白术。彼惑于众论云：白术能溃脓，乃专以散肿消毒为主，而肿益甚，体益倦。余用白术一味煎饮而消。 儒者杨启元，左臀患此，敷贴凉药，肿彻内股，服连翘消毒散，左体皆痛。余以为足三阴亏损，用补中益气汤以补脾肺；六味丸加五味子，以补肝肾，股内消而臀间溃。又用十全大补汤而疮口敛。一儒者，肿 痛甚，此邪毒壅滞，用活命饮、隔蒜灸而消。后因饮食劳倦，肿痛仍作，寒热头疼，此元气虚而未能复也，与补中益气汤，频用葱熨法，两月而愈。 一男子，漫肿而色不变，脉滑数而无力，脓将成矣。余用托里而欲针，彼畏针而欲内消，误用攻伐之剂，顿加恶寒发热，自汗等证。余用十全大补汤数剂，肿起色赤，仍外针内补而愈。吴辅之父患此，内溃肿胀，发热口干，饮食少思，此脾胃虚弱也，先用六君子加芎归 数剂而溃，又用十全大补汤，倍加参 五十余剂而愈。 一人年三十，脉如屋漏、雀啄，肿硬色夭，脓水清稀，误服败毒之药。余曰：此足三阴亏损而药复伤也。余用六君加归、 、附子一钱，二剂肿溃色赤，又减附子五分数剂，元气复而疮愈。 一男子硬痛发热，此膀胱气虚而湿热壅滞，用内托羌活汤二剂，热痛悉退；后用托里消毒散而溃。又用托里散四十余剂而敛。 一上舍患痔，外敷寒凉，内服消毒，攻溃于臀，脓水清稀，脉洪大而数，寒热作渴。余辞不治，果殁。此足三阴亏损之证，失滋化源，以致真气益虚，邪气愈甚矣，不死何俟。

　　内托羌活汤 治尻臀生痈，坚硬肿痛大作。

　　羌活 黄柏（酒制，各二钱） 防风 当归尾 本 连翘 苍术 陈皮 甘草（炙，各一钱）

　　肉桂（三分） 黄 （一钱半）

　　上作一服。水一盅，酒半盅，煎至八分，食前服。

　　卷之四　下部（十四）

　　悬痈

　　悬痈生于篡间，谓前阴之后，后阴之前，屏翳处也，即会阴穴，属任脉别络，侠督脉、冲脉之会，痈生其间，人起立则若悬然，故名悬痈。属足三阴亏损之证，轻则为漏，沥尽气血而亡，重则内溃而即陨。若初起湿热壅滞，未成脓而作痛，或小便涩滞，用龙胆泻肝汤，肿 痛甚，仙方活命饮，并以制甘草佐之。如此虽患亦轻，虽溃亦浅。若不能成脓，或脓成不溃者，八珍散补之。若脓已成者，急针之。欲其生肌收敛，肾虚者，六味地黄丸。血虚者，四物加参、术，气虚者，四君加芎、归。脾虚者，补中益气汤。气血俱虚者，八珍汤，并十全大补汤。若用寒凉消毒，则误矣。

　　〔薛〕 悬痈，原系肝肾二经，阴虚虽一，于补犹恐不治，况脓成而又克伐，不死何待。

