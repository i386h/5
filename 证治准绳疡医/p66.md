<!-- { "loadSidebar": true } -->
　　附子 牛膝（各一钱） 白术 羌活 人参 防风（各二钱） 川芎（一钱半） 辣桂 黄白芍药 杜仲 熟地黄 甘草（炙，各五分）

　　上水煎服还少丹 治足三阴经虚损，患膝风等证，又补脾肾、进饮食之良剂也。

　　肉苁蓉（酒浸，去甲） 远志（甘草汤泡，去骨） 香（炒） 巴戟（去心） 枸杞子 山药牛膝 石菖蒲 杜仲 熟地黄（为膏） 五味子 白茯苓 楮实子 山茱萸（肉，各等分）

　　上为末。用红枣肉同蜜为丸，梧子大。每服七十丸，温酒下，每日三服，白汤亦可。

　　经进地仙丹 换骨丹（二方，并见杂病五卷。）

　　〔素〕 蹇膝伸不屈，治其楗。（骨空论，下同。经云：辅骨上横骨下为楗。王注云：髀辅骨上，横骨下，股外之中，侧立摇动取之，筋动应手。滑寿云：楗骨之下为髀枢，盖楗即两骨相接处，为楗也。）

　　坐而膝痛，治其机。（经云：侠髋为机。王注云：髋骨两傍，相接处，滑寿云：髋骨侠腰两傍，髋骨为机，机后为臀。） 立而暑解，治其骸关。（经云：膝解为骸关。王注云：暑，热也。若膝病起立，而膝骨解中热者，治其骸关。经云；起而引膝骨解之中也。滑寿云：侠膝解中，为膑。） 膝痛，痛及拇指，治其。（经云，辅上为 。王注云： 为膝解之后，曲脚之中，委中穴。） 坐而膝痛如物隐者，治其关。（经云： 上为关。王注云：关在 上，当楗之后，背立按之动摇，筋应手。） 膝痛不可屈伸，治其臂内。（王注云：大杼穴也。） 连 若折，治阳明中俞 。（王注云：若膝痛不可屈伸，连 痛如折者，则针阳明穴，中俞 ，三里穴也。） 膝痛若别，治巨阳、少阳荥。（王注云：若痛而膝如别离者，则治足太阳荥、通谷穴，足少阴荥，然谷穴也。） 淫泺胫酸，不能立久，治少阳之维，在外上五寸。（外上当作外踝上。王注：淫泺，谓似酸痛而无力也。外踝上五寸，光明穴也。）

　　上楗、机、骸关、诸穴，更参订之。

　　〔灵〕 膝中痛，取犊鼻，以员利针之，发而间之，针大如厘，刺膝无疑。（杂病篇。）

　　〔玉〕 鹤膝风肿及腿痛。髓骨（在膝盖骨上一寸，梁丘穴两傍各五分，针入五分，留一吸泻之。）

　　膝关（关膝盖骨下，犊鼻内傍，横针透膝眼，在犊鼻外傍，禁灸，留八呼泻之）

　　〔集〕 又法 膝关 委中 （三寸半；但紫脉上出血为妙） 三里（不已，取下穴） 阳陵泉中院 丰隆〔通〕 膝肿 行间〔撮要〕 阳陵泉（横透阴陵泉，补生泻成） 阴陵泉（横透阳陵泉，补生泻成） 膝关（法见前《玉龙》下）

　　〔世〕 脚拗痛 委中（出血）

　　〔桑〕 脚膝痛筋急 风池 三间 三阴交 三里

　　卷之四　胫部（十七）

　　胫疽

　　《灵枢》曰：发于胫，名曰兔啮。其状如赤豆至骨，急治之，不急治害人也。

　　卷之四　胫部（十七）

　　胫阴痈

　　或间：足小肚内侧，微红微肿，坚硬如石三四寸许，痛楚难禁，何如？曰：此名黄鳅痈。属足太阴与足厥阴二经湿热，又积愤所致。宜服五香汤、流气饮，加牛膝、木瓜、防己、黄柏。壮实者，一粒金丹下之，或万病解毒丹。不足者，十全大补汤加牛膝、木瓜。若过时溃出清水，虚火上升，呕吐不食者不治。

　　卷之四　胫部（十七）

　　三里发

　　《鬼遗》云：三里两处起痈疽，初发如牛眼睛青黑，便五七日破穴，出黑血汁，脓肿攻膀肚连腿里，拘急冷疼，此因伤筋气劳力所成。宜用汤药注射其外，毒自平息矣。

　　卷之四　胫部（十七）

　　接骨发

　　《鬼遗》云：两脚接骨，近上膀肚下一处，起丹疽，如胡桃大，硬如物打磕之状，不苦疼，但肿急胀，虑其损筋，亦须早出脓毒，可保平安也。

　　卷之四　胫部（十七）

　　骗马坠

　　《鬼遗》云：垂珠左右两处起痈为骗马坠。初起大小不定，此处微实皮肉薄，纹紧，口亦难合。疮初起，宜以消散药贴令内消，此处亦易成漏疮。唯宜消散之，硬即恐缓慢难为功矣。又云：交HT 一处，近棱在线亦为骗马坠，防漏，（俗名跨马痈是也。）

　　卷之四　胫部（十七）

　　青蛇便

　　或问：足肚之下结块，长二三寸许，寒热大作，饮食不进何如？日；此名青蛇便。属足少阴与足太阳经，由肾经虚损，湿热下注所致。头向上者难治。头向下者刺出恶血，服活命饮加木瓜、牛膝、黄柏，或乌金散、紫金丹选用。老弱之人，呕吐腹胀，神昏脉躁者死。

　　青蛇便生小膀上下，头生望上攻，走入腹者，不可治。头生向下，尾在上即为顺可治也。急服二十六味托里散；外用神方铁箍散，姜汁、陈醋、猪胆同调敷之。上望下赶，蛇头上用三棱针，针入二寸出黑紫血，出针急下保生散，用纸捻蘸药送入。

　　卷之四　胫部（十七）

　　瓜藤缠

　　或问：足股生核数枚，肿痛久之，溃烂不已何如？曰：此名瓜藤缠，属足太阳经，由脏腑湿热，流注下部所致。用防风通圣散加槟榔、牛膝、防己主之。

　　卷之四　胫部（十七）

　　湿毒流注

　　或问：足胫之间生疮，状如牛眼，或紫或黑，脓水淋漓，止处即溃烂，久而不敛何如？曰：此名湿毒流注，暴风疾雨，寒湿暑气侵入腠理而成。宜服防风通圣散加木瓜、牛膝、防己之类，或当归拈痛汤加牛膝。

　　卷之四　胫部（十七）

　　下注疮

　　或问：脚膝间脓水不绝，连年不愈何如？曰：此名下注疮，亦名湿毒疮。因脾胃湿热下注，以致肌肉不仁而成疮也，在外属足太阳、少阳经；在内属足厥阴、足太阴经，宜服防风通圣散，加木瓜、防己、牛膝之类，外用祛风等汤药洗，制女贞叶贴之。

　　卷之四　胫部（十七）

　　内踝疽

　　《灵枢》云：发于内踝，名曰走缓。其状痈色不变，数石其输而止其寒热，不死。

　　或问：足内生疽，何如？曰：此名鞋带痈，由寒湿滞足于阳明，与足厥阴肝经，血涩气阻所致。初宜隔蒜灸之，服流气饮加牛膝、木瓜、防己。壮实者，一粒金丹下之。老弱者，十全大补汤、内托黄 柴胡汤主之。

　　卷之四　胫部（十七）

　　外踝疽

　　或问：足外踝生疽何如？曰：此名脚拐毒。属少阳胆经、足太阳膀胱经，湿热下注，宜服内托羌活汤、黄连消毒散、内托复煎散选用；胜金丹、乌金散、紫金丹，皆可用。

　　卷之四　胫部（十七）

　　多骨疽（别见）

　　或问：足胫生疽，既溃甚，久而不愈，腐烂出骨者何如？曰：此名多骨疽，亦名剩骨，又名朽骨。盖因毒瓦斯壅盛，结成此骨，非正骨也。宜服胜金丹、十全大补汤加牛膝、防己，紫金丹、乌金散、人参养荣汤加木瓜、牛膝、防己相间服。此疽因未溃之前，补剂太过，故结毒而不散耳，宜授仙纸黄龙膏贴之。

　　卷之四　胫部（十七）

　　腓发

　　或问：足小肚生疽，寒热烦躁何如？曰：此名腓 发疽，属足少阴肾经，由肾水不足，积热所致。古方云不治。宜活命饮加牛膝、木瓜、黄柏。老弱者，八珍汤加牛膝。壮实者，一粒金丹下之。涉虚者难治，以肾气丸、十全大补汤主之。溃出血脓者生，溃出清水者死。

　　卷之四　胫部（十七）

　　疮

　　《鬼遗》云：两曲 ，膀肚下内外两踝前，有廉刃两边，为里外廉。上结痈肿，此处近骨难瘥。宜用收毒散外贴四畔，中心即用活血肉药贴，无害。 或问：足内外 生疮，连年不已何如？曰：此由湿热下注，瘀血凝滞于经络，以致肌内紫黑，痒痛不时，女人名为裙风裤口疮，即 疮也，最难克效。盖以裙扇地，风湿盛故也，宜服独活寄生汤、防风通圣散加牛膝、木瓜、防己，外用隔纸膏，或制女贞叶贴之。

　　〔薛〕 疮生于两 ，初起赤肿，久而腐溃，或浸淫搔痒，破而脓水淋漓。盖因饮食起居，亏损肝肾，或因阴火下流，外邪相搏而致。外 属足三阳湿热可治。内 属足三阴虚热难治，若初起恶寒壮热，肿 作痛者属湿热，用槟苏败毒散。若漫肿作痛，或不肿不痛者属阴虚，用补阴八珍汤。若脓水淋漓，体倦食少，内热口干者属脾虚，用补中益气加茯苓、酒炒白芍药。若午后热，或作痛，头目不清者属阴火，前汤加酒炒黑黄柏，及六味地黄丸。若午后发热，至子时分方止是血虚，前汤加芎、归、熟地。若郁结伤脾而甚，用归脾汤加柴胡、山栀。若怒动肝火而甚，用补中益气汤加川芎、山栀、黄芩。内热口干，肢体倦怠，或痰涎上升，或口舌生疮，属脾肾虚热，用六味地黄丸、补中益气汤。若患处黑黯，肢体畏寒，饮食少思，或脾肾虚败，用八味丸。或误用攻伐，复损胃气，绝其化源，治亦难矣。 鸿胪翟少溪，两 生疮，渐至遍身，发热吐痰，口燥咽干，盗汗心烦，溺赤足热，日晡益甚，形体日瘦，此肾经虚火也。用六味丸，不月诸证悉退，三月元气平复。 一男子。左 肿，肉色如故，寒热恶心，饮食少思，此脾气不足而为外邪所感也，用六君加藿香、桔梗、川芎而寒热止，又用补中益气汤而肿痛消。陆懋诚，素因阴虚，过饮入房，发热腿痛似疮，用发表之剂，两腿肿黯，热气如雾，欲发痉，脉皆洪数，两尺尤大。余曰：属足三阴虚，酒湿所乘，元气损而邪益甚耳。用十全大补加山药、山茱萸、附子，一剂脉证顿退，却去附子，又二剂全愈。 一男子先患两 ，后及遍身，生疮似疥非疥，时或脓水淋漓，两腿为甚，肢体倦怠，作痒烦热，年余不愈。余作肾经虚火，用加减八味丸而痊。

　　二妙丸 治下焦湿疮，（但是下焦有疮，皆可服。）潜行散末、苍术末各等分，炼蜜为丸，桐子大。

　　〔海〕黄 丸（《局方》） 治两 脚膝生疮，服此立安。

　　川乌头（炮，去皮脐） 川楝子 地龙（去土，炒） 香(炒） 杜蒺藜（炒，去刺） 赤小豆 防风（去芦） 黄 （锉，各一两） 乌药上为细末。酒煮面糊为丸，如桐子大。每服十五丸，温酒下，盐汤亦得，妇人醋汤下，并空心服。

