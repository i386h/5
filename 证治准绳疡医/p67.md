<!-- { "loadSidebar": true } -->
　　治 疮极妙 地骨皮一斤，黄柏皮二两，锉为粗末。用香油一斤半煎，滤过，药油六七两，入净松香二十两，黄丹二两，同煎，候黄丹微黑色，却入轻粉七角，光粉二角，煎法皆如煎膏法，用长条纸拖过，挂干用。若疮紫黑，先用三棱针去恶血，以冷水洗净，随疮大小，剪膏药掩上，用绢帛扎紧。俟一周时，再换膏药，换时须用冷水洗疮，不过数换，不问新久即愈。须忌日气、火气、阳气。倘换膏药再看，如有黑肿未尽，可再出血，以紫黑血尽为度。

　　治 疮，用糯米泔漱口过洗疮，拭干，却以地骨皮为细末；蜜调，敷疮上，又以油纸缚之。

　　〔丹〕 治 疮白胶香 黄柏 软石膏（另研，各一两） 青黛 龙骨（各半两）

　　上为细末。以香油调敷患处。

　　又方 用羯羊屎（二分），石膏（一分），赤石脂半分，为细末。香油和之，旧黑油伞纸作隔膏，缚之除根。

　　〔罗〕翠玉膏 治 疮。

　　沥青（一两） 黄蜡 铜绿（各二钱） 没药 乳香（各一钱）

　　上件，先将铜绿为细末，入香油调匀，又将黄蜡、沥青，火上溶开，次下油铜绿，火上搅匀，将没药等二味，旋旋入搅匀，用河水一碗，将药倾在内，用手扯拔匀，油纸裹，看疮大小，分大小块，口嚼捻成饼子，贴于疮上，纸封三日，易之。

　　〔丹〕 疮，用砂糖水煮冬青叶，三五沸涝起，石压干。将叶贴在疮口上，一日换二遍。脚痛成疮，水蓼煎汤，洗疮候干自安。

　　〔山〕 疮，用韭汁洗净拭干，锉虎骨敷上。

　　乳香散（郭氏） 治诸疳浸蚀，日久不愈，下注 疮，内外踝生疮，顽疮等证。

　　枯矾 白胶香 赤石脂（各半两） 黄丹 乳香 没药（各三钱） 轻粉（二钱）

　　上为细末。加麝些小，如疮湿干上，干则香油调敷。

　　轻粉散（郭氏） 治下注疳疮，蚀臭腐烂疼痛，不可忍者。

　　黄柏（蜜炙） 密陀僧 黄丹 高末茶 乳香（各三钱） 轻粉（一钱半） 麝香（少许）。

　　上为末。用葱汤洗疮，次贴此药，兼治小儿疳疮。

　　治 疮方鼠粪 苦参 桃枝 杉树刺 柳枝 松枝 麸酱 鸡子壳 皂角 雀粪 芍药 木绵子 芝麻 桑枝 蛇壳 锅底煤 杜当归须（各四钱） 松明（不拘多少）

　　上为细末。先将松明捶碎，和诸药于瓦铫中，掘一地坑，将药铫安坑中，四围用火熬熔，取出再研，令匀，敷疮自然痊可。忌一切发气、热物。

　　隔纸膏 治内、外 疮。

　　当归 白芷 黄连 五倍子 雄黄 没药 血竭 海螵蛸 白芨 白蔹 黄柏 浓朴（以上各半两） 黄丹（六钱） 乳香（研，二钱半） 轻粉（一钱）

　　上为细末，研匀。用清油调成膏，用油纸贴药敷疮上，绢帛缚定。有脓水解开，刮去不洁，再贴药，如此数次即愈。须先用烧盐汤洗净，片帛拭干，待片时，水气干，然后贴药。

　　治赚疮久不愈龙骨（二钱半） 轻粉（少许） 槟榔（半两） 乳香 没药（各一钱） 干猪粪（半两，烧存性）

　　上为细末。先以烧盐汤洗疮，以软绢帛拭干，清油调敷；疮湿则干掺之。

　　治 疮下注白石脂 龙骨（各半两） 白矾（一两，枯） 五倍子（二两，烧存性） 黄丹（三钱，飞） 雄黄（少许）

　　上为细末。先将葱盐汤，洗疮见赤肉。然后将前药敷疮上，用药如法。浓者却用帛子缚者，不要动，直候干，自脱去疮皮。

　　治 疮黄丹 轻粉 白芨 樟脑 败船灰（各等分）

　　上研细末，以桐油调成膏，摊在油纸袋内。先煎温葱汤洗净，以帛拭干，将药置疮上，扎住。用了一面，番转如前洗贴。一方，无轻粉，若用粪船灰亦妙。

　　治 疮方 詹武子年三十时，曾患此，用之屡效。

　　白芨 白蔹 黄柏 黄丹（另研，各等分）

　　上为极细末。入轻粉些少，研匀，以炼蜜和成剂，捏作饼贴疮上，深者填满，以帛片包扎，一日一换，后来疮渐干，或有裂处，只须干掺，以瘥为度。

　　治血住脚桑树菰 牛屎菰（又名锻石菰，生地上，如有石成块者碎，其中有灰起） 肥株树菰 胎发（男用男，女用女，三个）

　　上将三菰焙干，各五钱；胎发烧灰存性，三钱，并为细末，研匀。湿则干掺，干则清麻油调涂。

　　治 疮方冬青叶 腊猪胆 百草霜（二味和匀）

　　上将冬青叶，与本人嚼烂，先以葱椒洗净疮口，以胆霜敷后，却敷嚼叶在上，三四次即可。

　　奇妙栀子散 治远年日久，内外 疮。

　　山栀子（不拘多少，烧作灰，研为细末） 乳香（另研，各半钱） 轻粉（少许）

　　上研匀，以瓷器盛。每用时，先以葱白、花椒煎汤，洗净疮稍歇；再以温浆水，又洗一次。候恶水去尽，再将白水煎百沸，候温再洗。但疮口无脓水血丝，清水各尽，又用粉帛片拭干，然后敷药。如干者香油调敷，湿者干掺，但将疮口实满，软绢帛护之。坚硬不作脓者，未可用。肿如软有脓者，根据前法再洗后，敷贴之，三二次即愈。乃一药二洗之功也。

　　治 疮方 先以葱白、浆水熬汤，洗净疮口，拭干，徐以轻粉未，掺上疮口，却用五灵脂、黄柏各等分，碾细末，凉水调敷疮上，纸盖定，三五次即平复。

　　卷之四　胫部（十七）

　　肾风疮

　　肾脏风，属肾虚，风邪乘于 胫，以致皮肤如癣，或渐延上腿，久则延及遍身。外证则搔痒成疮，脓水淋漓，眼目昏花；内证则口燥舌干，腰腿倦怠，吐痰发热，盗汗体疲。治法用六味丸为主，佐以四生散。若脾胃虚弱者，用补中益气为主，佐以六味丸、四生散为善。 钦天薛循斋，六十有一。两 患之，脓水淋漓，发热吐痰，四年矣。此肾脏风证也，与六味丸、四生散而瘥。年余复作，延及遍身，日晡益甚，痰渴盗汗，唇舌生疮，两目昏赤，皆肾经虚火，而水泛为痰，用加减八味丸而愈。三年后，小便淋漓，茎中涩痛，此思色精不出而内败也，用前丸及补中益气汤，加麦门、五味而愈。

　　蒺藜丸 治男子两足瘙痒生疮，连年累月，俗为肾风疮。宜服此药。

　　黄 牛膝（各半两） 羌活 独活 川芎 防风 木香 白附子（各二钱半） 白蒺藜（一两，去刺）

　　上为细末，炼蜜和丸，如梧子大，每服三十丸，空心盐汤送下。仍以后方药敷之。

　　槟榔 木香 防风 白芷（各二钱） 白芨（一钱） 龙骨（五分， 、另研） 麝香（一字，另研）

　　蛇蜕（一条，烧灰） 腻粉（十五筒）

　　上为细末，研匀。先以鳝鱼一条，捶碎，百部一两，切碎，南椒三铢，油一两，煎令得所，去药。只以油搽疮口，却敷末药上，以油纸裹之，三日一换。每上药时，先用柳枝、甘草煎汤，洗疮净拭干敷药。

　　驴蹄散 治肾脏风毒，下注生疮。

　　驴蹄（二十片，烧灰） 密陀僧（二钱半，研） 轻粉（一钱匕） 麝香（半钱匕）

　　上研细末。以帛拭去脓，用些少干掺，日三四次瘥。

　　卷之四　胫部（十七）

　　风疽

　　凡脚 及曲 中痒，搔则黄汁出，名风疽。治之方。以青竹筒一枚，径一寸半，长三尺，当中着大豆一升，以糠、马屎二物烧为火，当竹筒中烧之，以器承两头取汁。先以泔清和盐，热洗疮了，即涂豆汁，不过三度极效。

　　又方 嚼胡麻敷。以绵裹之，日一易，神良。

　　防风汤 治风毒中人，留血脉不散，与荣卫相搏，结成风疽。身体烦热，昏冒肿痛。

　　防风（去叉） 柴胡（去苗） 白芷 木通（锉） 当归（切，焙） 羌活（去芦） 麻黄（去根节，煎掠去沫，焙） 附子（炮，去皮脐） 桔梗（炒） 甘草（炙，各一两）

　　上锉如麻豆大。每服五钱，水一盏半，煎至八分去滓。食后临卧各一服；如欲出汗，空心并两服，后以热姜稀粥投，盖覆取汗，慎外风。

　　海桐皮散浸酒方 治热毒风结成疽，肿痛不得安。

　　海桐皮 五加皮（各锉） 独活（去芦） 薏苡仁（炒） 防风（去叉） 干蝎（炒） 杜仲（去粗皮） 牛膝（去苗，酒浸，各一两） 生地黄（焙，三两）

　　上 咀，生绢囊贮，以好酒一斗五升，浸瓷瓶中密封，秋夏三日，春冬七日取。食前，温酒三合或四五合，不拘时。甚者，常气相续。

　　卷之四　足部（十八）

　　脚发

　　《灵枢》云，发于足上下，名曰四淫。其状大痈，不急治之，百日死。发于足傍，名曰厉痈。其状不大，初从小指发，急治去之。

　　其状黑者，不可消辄益，不治，百日死。

　　〔薛〕 脚发之证，属足三阴经，精血亏损，或足三阳经湿热下注。若色赤肿痛而溃脓者，属湿热下注，为可治。若色微赤微肿，而脓清者，属精血亏损，为难治。若黑黯不肿痛，不溃脓，烦热作渴，小便淋漓者，阴败末传，恶证也，为不治。其法湿热下注者，先用隔蒜灸，活命饮以解壅毒，次服益气汤、六味丸以补精气。若色黯不痛者，着肉灸，桑枝灸以行壅滞助阳气，更用十全大补汤、八味丸壮脾胃，滋化源，多有复生者。若专治其疮，复伤元气，吾未见其生者。 阁老靳介庵，脚指缝作痒出水，肿 脚面，敷止痒之药不应，服除湿之剂益甚。予以为阴虚湿热下注，用六味地黄丸、补中益气汤愈。

