<!-- { "loadSidebar": true } -->
　　一女，患嵌甲伤指，年余不愈，日出脓数滴。予谓：足大指乃脾经发源之所，宜灸患处，使瘀肉去，阳气至，疮口自合，否则不治。彼忽之，不早治，后变劳症而殁。盖至阴之下，血气难到，女人患此，多因扎缚，致血脉不通，或被风邪所袭，则无血气荣养，遂成死肉。惟当壮脾胃，行经络，生血气则愈。有成破伤风，以致牙关紧急，口眼 斜者，先玉真散一二服，后投以生血通经则可。 一男子，修伤足指，色黑为痛而欲脱。予曰：此因阳气虚，不能运达于患处也，急去之，速服补剂，以壮元气，否则死肉延足，必不救矣。不信，果黑烂上胫而死。大抵手足气血罕到之地，或生疮，或伤损，若戕其元气，邪气愈甚，溃烂延上必死。不溃而色黯者亦死。

　　若骨断筋皮尚连者，急剪去之。

　　〔精要〕 治甲疽，因剔甲伤肌，或因甲长侵肉，遂成疮肿痛。复缘穿窄靴，研损四边，肿 黄水出，浸淫相染，五指俱烂，渐渐引上脚趺，泡浆四边，起如火烧疮。日夜倍增，医方所不能疗者。用绿矾五两，形色似朴硝而绿色，置于铁板上，聚炭封之，吹令火炽，其矾即沸，流出色赤如熔金汁者是真也。候沸定汁尽，去火待冷，取出研细，色似黄丹收之。先以盐汤洗疮，帛挹干，用此敷之愈。

　　圣惠蛤蟆散 治甲疽，皮浓肿痛。

　　蛤蟆灰（半两） 黄连（研末） 腻粉（各半分） 麝香（研） 雄黄（研） 枯白矾（研，各半钱） 杏仁（七粒，熬黑，研如泥） 鹿角（七寸，烧透，细研末） 蚺蛇胆（半钱）

　　上相和研匀，以腊猪脂调如膏。先以甘草、蛇床、槐白皮煎汤，洗疮拭干。敷药以油单纸裹，外更着绵裹之二日，其剩肉、剩甲皆当自落，三日一换。

　　猪蹄汤 治甲疽，及诸痈疽恶疮，有 肉。

　　猪蹄（生者，一双） 白蔹 白芷 野狼牙 芍药（各三两） 黄连 黄芩 大黄 独活（各二两）

　　上 咀。先以水三斗，煮猪蹄至一斗五斤，去蹄入药更煮至五升。候温洗疮，日三次。

　　白矾散 治男女血风毒瓦斯，攻手足指生甲疽疮久不瘥者， 肉裹甲疼痛，出血不定，用此缩肉干疮。

　　白矾 石胆（各半两） 麝香 麒麟竭 朱红（各一分）

　　上将白矾、石胆于铁器内，以炭火 过，入后三味同研令细。每用少许，干掺疮上，以帛子缠定，日两三度换之。

　　白矾散 治甲疽。

　　白矾（烧灰，一两） 麝香 芦荟 蚺蛇胆（各半分，研细）

　　先以浆水洗疮，干敷之。洗疮日三两上，以瘥为度。

　　马齿散 治甲疽。

　　墙上马齿苋（阴干，一两） 木香 丹砂（研细） 盐（研细，炙，各二钱半）

　　上除丹砂、盐外，锉碎拌匀。于熨斗内，以皮灰火烧过，取出细研。即以丹砂、盐末再炒匀。旋取敷疮上，日三两度。

　　 茹膏 治甲疽，日夜培增，赤肉生甲边裹甲者。

　　茹 黄 （各二两） 猪脂上 咀。苦酒浸一宿，与猪脂一处微火上煎取三合，绞去渣。以涂疮上，日三两度，其赤肉即消散。

　　绿矾散（危氏） 治甲疽。

　　绿矾（半两，烧熟） 芦荟（二钱半） 麝（一字，各研如粉）

　　上绢袋盛，药纳所患处指袋中，绵扎定，瘥为度。

　　蛇黄散（《海上方》） 治甲疽肿烂，生脚指甲边，赤肉努出，时瘥时发。又治嵌甲生入肉，常血疼痛。

　　雄黄（半两） 蛇蜕皮（一分，烧）

　　上同研如粉。先以温泔，洗疮上软，以尖刀子割去甲角，拭干，药敷上，用软帛裹半日许，药温即易。一日即除痛便止。一方，用浆水洗净，以橘刺破。一方，有黄 ，无雄黄。

　　乳香敷方 治甲疽， 肉裹甲，脓血疼痛不瘥。

　　乳香 胆矾（各等分）

　　上研细，时时敷之。大凡此疾须是剔去甲，不药亦愈。或已成疮，久不瘥，即用此方。一方，二味烧灰，为末敷之。一方，用矾烧灰，敷疮。

　　牡蛎散 治甲疽。

　　上用牡蛎头， 研末。每服二钱，研靛花酒调下。一日三服。

　　乌梅散 治甲疽多年不瘥， 肉、脓血疼痛。

　　上用乌梅十枚，烧灰研为散。敷疮上，日三易。方用盐梅烧灰敷；烂捣裹，亦可。

　　〔丹〕 嵌甲、陷甲、割甲成疮，久年不瘥者，用黄柏、乌头尖等分，为末。洗净贴之。

　　华佗治嵌甲累效方砂 乳香（并研，各一钱） 腻粉（半钱） 橄榄核（烧存性，三枚） 黄丹（一字）

　　上为末，以生麻油调。先以盐汤洗净，挹干敷之，二次效。

　　砂糖方 治嵌甲。

　　上用琥珀糖是砂糖，熬成小球儿者，烧存性，入轻粉、麝香，麻油敷指甲嵌入肉者，不过一两日自烂。陈仲山寺丞方云：治嵌甲，别生好者，不病者，无所损，神效。

　　乳没散 治嵌甲。

　　用紫马粪三块，各青布一片包了，于新瓦上，炭火 存性，研细末。每半两入没药十文，轻粉十文，麝香少许。先以葱椒汤洗拭干，口含甘草浆水，吐在疮上，再洗拭净敷药。湿者干搽，干者生油调涂。初贴一夜极痛，不过三次即去根本。昔有人患此二十五年，百药不效，一敷而安。

　　乌倍散（《百一选方》） 治嵌甲 草乌头（半两） 白牵牛（一两） 五倍子（四两，全者） 龙骨（二钱半）

　　上先将三物捶碎同炒。五倍子令焦黑色，去三物不用。只取五倍子为末。疮干用麻油调涂，湿即干贴。

　　黄连散（《百一》） 治嵌甲。

　　黄连 韶粉 黄柏 软石膏（ ，各等分）。

　　上为细末。用水洗疮令净，软帛 干。以新汲水调涂疮上，两日一易妙。

　　香胭脂散（《百一》，一名麝香散） 治嵌甲，侵肉不瘥。

　　五倍子（烧黑，存性） 染胭脂（各等分） 麝香（少许）

　　上研细末搽。（五倍子生用，亦得。）

　　雄蝉散 治嵌甲。

　　雄黄（通明者） 蝉蜕（三枚，酥炙，各为细末）

　　上研和匀。湿者干搽，干者用津，入轻粉少许，调涂。

　　陀僧散 治割甲侵肉不瘥。

　　白矾（飞过） 密佗僧（各等分）

　　上为末，干搽不定，一片帛裹之，亦治脚臭。一方，用 砂不用陀僧，搽裹之。

　　黄 方 治陷甲生入肉，常有血疼痛。

　　黄 当归（各等分）

　　上为末，贴疮上，若有恶肉，更研少许硫黄末同贴。

　　 水驻车丸 治嵌甲脓出，痛不可忍。

　　上 水口噙净洗。却用驻车丸研细，敷之。（方见杂病滞下。）

　　又方 治嵌甲，用乳香研细搽之。

　　又方 治欲去甲者，用绵逐旋折入甲内，渐添之 起，次用剪子去之。

　　治嵌甲 以鸦嘴胆矾，为末，搽之。

　　乳香散 治嵌甲，痛不可忍，有妨步履。

　　紫藤香（半两） 乳香（半钱） 古半两钱（半钱） 轻粉（少许） 麝香当门子（少许）

　　上为末，细绢罗过，每用少许。先以甘草汤洗患处，用旧绢挹干。然后敷药，即以灯草塞之。

　　诃子散 治嵌甲流脓，经久不瘥。

　　诃子（二枚） 降真香 青黛（各一钱，研） 五倍子（半两）

　　上为末，次入青黛一处研匀。先用葱盐汤洗净，剪去指甲，用药干贴缝内，或用麻油调敷。

　　胆矾散 治嵌甲。

　　胆矾（一两） 麝香（一字，二味同研细）

　　上先以葱盐汤，洗净患处挹干，敷药少许。

　　神应散 治足大指角急，为甲所入肉，便刺作疮，不可着靴履，脚指湿烂，妇人有此。

　　上白矾烧汁尽，取末着疮中，食恶肉生好肉，细细割去甲角，旬日即瘥。加雄黄少许，同研掺之。

　　卷之四　足部（十八）

　　脚指缝烂疮

　　治脚指缝烂疮，鹅掌皮，烧灰存性，为末敷之。（桐油涂。亦妙）

　　卷之四　足部（十八）

　　足跗发

　　《鬼遗》云：阳疽起足趺及足下，二十日不穴死。十日可刺，发赤白脓血不多，其疮上痒及赤黑者死。跗亦作趺，足面也。其处结毒肿痛，亦名足发背，属足厥阴肝、阳明胃经之会，多因湿热乘虚而下注。宜服活命饮加木瓜、肉桂，牛膝及隔蒜灸之，继以十全大补汤、托里温中汤。脓稠可治，脓清紫陷者死。 一人脚背患此，赤肿作痛，隔蒜灸三十余壮痛止，以活命饮四剂而溃，更以托里消毒药而愈。 一人脚背患之，色黯而不肿痛，烦躁大渴，尺脉大而涩，此精气已绝不治，后殁。 赵子固母刘氏，年六十，左足面一疮，下连大指，上延外踝，以至 骨。每岁辄数发，发必兼旬累月。昏暮痒甚抓搔，移时出血如泉流，呻吟痛楚，殆不可忍，夜分即渐已，明月复然。每一更药，则疮转大而剧，百试不验，如是二十余年。淳熙甲辰仲冬之末，先生为太府丞，一夕母病大作，相对悲泣无计。困极就睡，梦四神僧默出一室，傍有一长榻，子固亦坐，因而发叹。一僧问其故，子固答之以实。僧云：可服牛黄金虎丹。又一僧云：朱砂亦可。既觉颇惊异，试取药半粒强服之，良久大痛，举家相泣且悔。俄而下 物如铁石者数升，是夕疮但微痒不痛而无血，数日成痂，自此遂愈。朱砂之说，竟不复试。先生因图僧像如所梦者而记其事。金虎丹出《和剂局方》，本治中风痰涎壅塞，所用牛黄、龙脑、腻粉、金箔之类，皆非老人所宜。今乃取奇效。意热积脏腑而发于皮肤，岁久根深，未易洗涤，故假凉剂以攻之，不可以常伦。神僧之梦，盖孝感云。

　　牛黄金虎丹牛黄（研，二两半） 龙脑（生研，五两） 腻粉（研，二十五两） 雄黄（研、飞，一百五十两） 白矾（枯过，二十五两） 金箔（八十片，为衣） 天雄（炮去皮脐、研，十二两半） 天竺黄（研，二十五两） 天南星（汤洗、焙，二十五两研末，用牛胆汁和作饼，阴干，无牛胆，用法酒蒸七昼夜，研）

　　为细末，炼蜜搜和，每一两半作十丸，以金箔为衣。每服一丸，新汲水化下。有孕妇，不可服。

　　牛膝散 治足蜘蛛背。

　　鸡屎子 诈死子 两面龟 赤牛膝 紫金皮 山蜈蚣 凌霄根 脱壳藤 赤葛根天布瓜根 背子蜈蚣上水煎，入酒和服。

　　敷药方天荞麦 鹿葱根 紫金皮 山布瓜 凌霄根 藜芦子 天南星 赤葛根 鸡屎子 苦薄荷 天布瓜背子蜈蚣上砍烂，入些醋暖涂敷。

　　又方 地灯心砍烂，缚之。

　　又方 金鸡舌砍烂，缚之。

　　又方 臭藤、天布瓜根，砍烂，酒炒敷之。

　　又方 紫鳖苏，檑酒服，以渣敷患处。

