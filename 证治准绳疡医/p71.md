<!-- { "loadSidebar": true } -->
　　熨风散 治诸疮因风致肿。

　　羌活 防风 白芷 吴茱萸 细辛 当归 芍药 芫花 官桂（各等分）

　　上为粗末作一剂，赤皮葱连须细切半斤，同酽醋拌匀炒令极热，帛裹于疮上熨之。稍冷，即换药再熨之上下痛止。

　　蚕砂熨方 治风肿。

　　晚蚕砂 盐（各不拘多少）

　　上相和炒熟，布裹熨之。冷即再炒，各入醋少许尤佳。

　　水澄膏 治热肿痛大效。

　　大黄 黄柏 郁金 天南星 白芨 朴硝 黄蜀葵花（各一两）

　　上为细末。每用新水一盏半，药末二钱，搅调匀，候澄底者去浮水。以纸花子摊于肿处贴之。如急燥津唾润之，此药除热毒亦肿神效。如皮肤白色者，勿用之。

　　卷之五　诸肿

　　石痈、石疽

　　（谓痈疽肿硬如石，久不作脓者是也。）

　　犀角汤 治石痈热毒瓦斯盛，肿硬疼痛，口干烦闷。

　　犀角（镑） 木香（各七钱半） 连翘 栀子仁 射干 当归（切焙） 升麻 赤芍药 玄参枳壳（麸炒） 甘草（生，各一两） 大黄（炒，二两）

　　上锉碎，每服三钱，水一盏煎至六分，去滓。不拘时温服。

　　黄连散 治石痈结硬发热，紫赤色，毒瓦斯攻冲未定，日夜疼痛。宜用此消肿化毒止痛。

　　黄连 川大黄（生） 白蔹 马牙硝 黄柏（各一两） 麒麟竭 青盐（各半两） 赤小豆（半合，炒熟） 杏仁（四十丸粒。汤浸去皮尖，研）

　　上为细末。蜜水调涂，干即易之。

　　大黄散 治石痈肿硬疼痛，心腹烦闷不得宣畅。

　　川大黄（一两，炒） 川芒硝 黑豆皮 枳壳（去穣，麸炒，各半两） 牛蒡子（微炒） 当归 芎（各二钱半） 甘草（生锉，半两）

　　上锉碎，分作三服。每服水一盏煎至五分，去滓。不拘时温服，以利为度。

　　治石痈坚如石，未作脓者。

　　上用生商陆根，不拘多少，熟捣敷之，干即易，取软为度及治湿漏诸疮疖。羊城人用此方取效者多。

　　沉香汤 治石疽肿毒结硬，口干烦热，四肢拘急不得卧。

　　沉香 防风（去叉） 木香（各七钱半） 麦门冬（去心） 当归（切、焙） 枳壳（麸炒） 独活（去芦） 羚羊角（屑） 升麻 玄参 地骨皮 赤芍药 甘草（生，锉，各一两） 大黄（锉，炒，二两）

　　上锉碎。每服四钱，水一盏半煎至七分，去滓。不拘时温服。

　　卷之五

　　瘭疽（风疽）

　　瘭疽者，肉中忽生点子如豆粒，小者如黍粟，极者如梅李。或赤、或黑、或青、或白，其状不定。有根不浮肿痛，伤之应心，根深至肌，经久便四面悉肿， 黯熟紫黑色，能烂坏筋骨，若毒散逐脉入脏杀人，南人名为拓着毒。浓肉处即割去之，亦烧铁烙之令焦如炭。或灸百壮，或饮葵根汁，或饮蓝青汁，若犀角汁及升麻汁、竹沥黄龙汤诸单方治，专去其热，取瘥。其病喜着十指，故与代指相似，人不识之呼作代指，不急治之，亦逐脉上入脏杀人。南方人得之皆斩去其指，初指头先作黯 ，后始肿亦黑黯， 痛入心是也。

　　治瘭疽秘方射干 甘草 枳实 升麻 干地黄 黄芩（各二两） 麝香（二分） 前胡（三分） 犀角（六分）

　　大黄（十分）

　　上十味 咀。以水九升，煮取三升，下大黄一沸，去滓纳麝，分三服瘥止，不限剂数，此方世所不传，神良。（《外台》无黄芩。深师加黄芩、麻黄、白薇、枳实、升麻、松叶）

　　射干散 治瘭疽，皮肉中忽生点子如麻豆大，或如桃李，肿痛不可忍。

　　射干 川升麻 枳实（麸炒） 川大黄（锉，微炒） 甘草（生用，各一两） 麝香（细研，二钱半，）

　　前胡（去芦，一两半）， 羚羊角屑（七钱半）

　　上锉碎，入麝香令匀。每服四钱，水一中盏煎至六分，去滓。不拘时温服。

　　丹砂膏 治瘭疽。

　　丹砂（细研） 射干 大黄（锉，炒） 犀角屑 前胡（去芦） 升麻 芎 黄芩（去黑心）

　　沉香 木香（各一两） 生地黄（二两） 麝香（一钱二分半，研） 猪脂（二斤半）

　　上除丹砂、麝香、猪脂外，锉碎。以醋半升和匀，浸一宿，先熬脂令沸，次下诸药煎，候地黄赤黑色，以绵绞去滓。入丹砂、麝香末，以柳篦搅匀，瓷盒盛。敷患处，日三五上；又取枣大，以温酒调，空心日午服。一方，温水调下半匙。

　　治瘭疽，诸疽，十指头 赤痛痒方。（《千金翼》名猪蹄汤。）

　　白芷 大黄 芎 黄芩 黄连 甘草 细辛 本 当归 藜芦 莽草（各一两）

　　上十一味， 咀。以水二斗，先煮猪蹄一具，取一斗煮药。取五升，浸疮即瘥。

　　又方灶屋尘 灶突墨 釜下土（各一升）

　　上三味，合研令匀。以水一斗，煮三沸取汁洗，日三四度。

　　治瘭疽着手足肩背，忽发累累如赤豆，剥之汁出者方。

　　鲫鱼（长三寸者，一尾） 乱发（鸡子大） 猪脂（一升）

　　上三味煎为膏，敷之。

　　又方 熬芜菁子捣碎，布裹展转，敷上良。

　　又方 以麻子熬作末，敷上良。

　　又方 以猪胆，敷之良。

　　又方 乱发灰，服方寸匕，日三，亦治发背。

　　又方 煮芸苔菜，取一升服之；并食干熟芸苔数顿，少与盐酱，冬月研子，水和服之。

　　又方 枸杞根并葵根叶煮汁，煎令如糖，随意服之。

　　治疽溃后方以盐汤洗拭了，烧皂荚灰粉上良。

　　又方 牛耳中垢，敷之良。

　　又方 梁上尘，和车 中脂，敷之。

　　又方 以生麻油滓绵裹，布疮上，虫出。

　　治疽似痈而小，有异脓如小豆汁，今日去，明日满者方。

　　芸苔熟捣，湿布袋盛之。埋热灰中更互熨之，不过再三度安瘥，冬用干者。

　　又方 皂荚煎汤洗疮，拭干。以柏皮为末，敷之，勿令作痂。

　　治疽卒着五指，筋急不得屈伸者方。

　　灸踝骨中央，数十壮或至百壮。

　　卷之五

　　反花疮

　　（疮有 肉凸出者是）

　　〔薛〕 翻花疮者，由疮疡溃后肝火血燥生风所致。或疮口 肉突出，如菌大小不同，或出如蛇头长短不一。治法：当滋肝补气，外涂藜芦膏， 肉自入，须候元气渐复，脓毒将尽涂之有效。不然，虽入而复溃。若误用刀针、蚀药、灸火，其势益甚，或出血不止，必致寒热呕吐等症，须大补脾胃为善。 判官张承恩，内股患痈将愈，翻出一肉如菌，余曰：此属肝经风热血燥，当清肝热养肝血。彼谓不然，乃内用降火，外用追蚀，蚀而复翻，翻而复蚀，其肉益大，元气益虚，始信余言。遂内用栀子清肝散，外用藜芦膏而痊。 一上舍，素膏粱善怒，耳下结一核，从溃而疮口翻张如菌， 连头痛，或胸胁作胀，或内热寒热，或用清热消毒之药，年余未瘥。余用补中益气汤、六味地黄丸而寻愈。 一男子背疮，敛如豆许，翻出肉寸余，用消蚀割系法屡去屡大，此肝经血虚风热。余用加味逍遥散三十余剂，涂黎芦膏而消；又用八珍散倍用参、 、归术而敛。 一妇人，素善怒，臂患痈，疮口出肉长二寸许，此肝脾郁怒气血虚而风内动，用加味逍遥散，涂藜芦膏而愈。后因怒患处胀闷，遍身汗出如雨，此肝经风热，风能散气故耳。仍用前散并八珍汤而愈。 一男子项患肿，痰涎涌甚，用散坚行气等剂，肿硬愈甚。喘气发热，自汗盗汗，体倦食少，予曰：此属足三阴亏损，当滋化源。不信，反追蚀患处，开翻六寸许，HT色赤，日出鲜血，三月余矣，肝脉弦洪紧实，予用大补汤加麦门、五味五十余剂，诸症渐愈，血止三四。复因怒饮食顿少，其血涌出，此肝伤不能藏，脾伤不能摄也，用补中益气汤为主，加五味、麦门其血顿止；再以六味丸加五味子常服，疮口敛至寸许，遂不用药，且不守禁而殁。

　　藜芦膏 治一切疮疽， 肉突出，不问大小长短，用藜芦一味为末，以生猪脂和研如膏，涂患处，周日易之。

　　胭脂散 治反花疮。

　　胭脂 贝母 胡粉（各一分） 硼砂 没药（各半分）

　　上研细。先以温浆水洗拭，后敷药。

　　甘草涂敷方 治反花疮。

　　甘草（半生，半炒） 矾锻石 人中白 密陀僧（各半两）

　　上为细末。以童子小便半盏，以无灰火熬，用竹篦搅成膏。取涂疮上，日五次。

　　恶实根涂敷方 治反花疮，并诸疮积年不瘥者。

　　恶实根（研末，四两） 猪脂（二两）

　　上调和如糊。涂疮上日三四次。

　　诸疮 肉如蛇头出数寸者，硫黄末敷之即缩。（《圣惠》）。疮有肉凸出，乌梅烧灰为末敷之，立尽。（《鬼遗》。）又以白梅肉杵细，入蜜捏成饼如钱大贴之妙。（《圣惠》）

　　〔梅〕 治反花疮，马齿苋一斤，烧灰细研，猪脂调敷。

　　〔世〕 疮凸出寸许，根如小豆或大如梅者，用花脚蜘蛛丝缠其根，则渐干而自脱落。

　　卷之五

　　多骨疽

　　〔薛〕 多骨疽者，由疮疡久溃，气血不能营于患处，邪气陷袭，久则烂筋腐骨而脱出，属足三阴亏损之症也。用补中益气汤以固根本。若阴火发热者，佐以六味丸，壮水之主以镇阳光。阳气虚寒者，佐以八味丸，益火之源以消阴翳。外以附子饼、葱熨法祛散寒邪，补接荣气，则骨自脱疮自敛也。夫肾主骨，若肾气亏损，其骨渐肿，荏苒岁月溃而出骨，亦用前法。若投以克伐之剂，复伤真气，鲜有不误者。 举人于廷器，腿患流注年余，出腐骨少许，午前畏寒，午后发热，口干唾痰，小便频数，予以为足三阴亏损，朝用补中益气汤，夕用六味丸料加黄 、当归、五味子，各三十余剂，外用豆豉饼，诸症渐愈，又以十全大补之类，喜其慎疾而愈。

