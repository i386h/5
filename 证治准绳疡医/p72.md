<!-- { "loadSidebar": true } -->
　　一儒者患附骨疽，失于调补，疮口不敛，日出清脓少许，已而常出三腐骨，其脉但数而无邪，此所血虚，疮结脓管而不能愈。 以乌金膏，日服十全大补汤而愈。 上舍王廷璋患前症，三年未愈，肢体消瘦，饮食难化，手足并冷，大便不通，手足阴冷。予谓此阳气虚寒，用补中益气汤、八味丸，仍灸其患处而痊。 一男子，上 肿硬年余方溃，内热作渴，肢体消瘦，六脉洪大，左手尤甚。用补中益气汤、六味丸出腐骨一块，仍服前药，诸症悉去，疮口亦敛。 一男子十六岁，足间肿黯，溃而露骨，体瘦盗汗，发热口干，用十全大补汤、六味地黄丸，各五十余剂而愈。不然，多变瘵 ，或沥尽气血而亡。 一男子，自十四岁闪足肿痛，服流气饮，外敷寒凉腐溃而至十六，疮口张开，足背漫肿黯黑，骨露出，形体消瘦，盗汗不止，发热口舌干燥，天真已丧。用十全大补汤、六味地黄丸，各五十余剂，元气渐复，患处渐赤，脱落骨一块，又各五十余剂始愈。 一妇人年三十余，素弱，左手背渐肿，二年后溃，出清脓，肿黯连臂，内热晡热，自汗盗汗，经水两月一至，此肝脾气血亏损。朝用归脾汤，夕用逍遥散，肿处频用葱熨法，两月余诸症渐愈，疮出腐骨，仍服前药，前后共三百余剂得愈。

　　卷之五

　　时毒

　　时毒者，为四时邪毒之气感之于人也。其候发于鼻面耳目， 赤肿痛，重则咽喉、颈项亦肿。或漫肿无头，或结核有根。令人憎寒发热，头痛或肢体痛，恍惚不宁，咽喉闭塞。医人不识，谓之伤寒，便服解热之剂，一二日间，肿势益增，始知药误。原夫此疾古无方论，初发状如伤寒，五七日间乃能杀人，若能延至十日之外者，不治自愈也。五日以前精神昏乱，咽喉闭塞，语声不出，头面益肿，食不知味者必死之候，治之无功矣。然此疾有阴有阳，有可汗有可下，粗工不识，但云热毒，只用寒凉之药，殊不知病有微甚，治有逆从，不可不审也。脉浮数者，邪在表也，用葛根牛蒡子汤，解毒升麻汤、升麻牛蒡子散之类以发之。脉沉实而便秘者，邪气在里也，宜栀子仁汤。脉沉涩者，邪气入深也，宜漏芦汤、大黄汤。表实而不解者散之，以芩连败毒散。里实而不利者下之，以五利大黄汤。表里俱实而不解者，解表攻里，以通圣消毒散。表里俱解而不消者和之，以劫瘴消毒饮，肿甚 痛者，砭去恶血，更用消毒，以普济消毒饮，次用十神散。头面、耳项赤肿作痛，咽干发热，脉浮数，以黄连败毒散，次以劫瘴消毒散、七神散。肿痛发热作渴，脉实便秘者，以五利大黄汤，次以追疔夺命汤，又次以水边嫩 根，水煎入酒和服。肿痛发热，脉浮数，以芩连败毒散，次以退热消毒饮，又次以七神散。 肿胀痛作渴，寒热便秘，脉数按之尤实，以通圣消毒散，次以芩连消毒散，又次以七神散。肿势已盛，大热脉实者，先宜砭去恶血，次以洗瘴散洗之，消肿散刷之。却以蛇不见根同白梅捣敷牙龈，含去涎。初服追疔夺命汤，次服七神散、万病解毒丸。表邪已解，肿尚不退，脉滑而数，乃瘀血欲作脓也。以托里消毒散溃之。若脉浮数或洪数者，不可托之，只宜消之，以乌苞子根水煎服。又方，以谷藤根水煎服，及用祛瘴散服之。又宜于鼻内搐通气散，取十余嚏作效。搐药不嚏者不可治。如嚏出脓者治之必愈。左右之人每日用嚏药搐之，必不传染，其病患亦每日用嚏药三五次，以泄热毒，此治时毒之良法也。经三四日不解者不可大下，犹宜和解之，犀角连翘散之类。至七八日大小便通利，头面肿起高赤者，可服托里散、黄 散。

　　〔发表〕一人头面肿痛，服硝黄败毒之剂愈甚。诊之脉浮数，邪在表尚未解，用荆防败毒散二剂势退大半，更以葛根牛蒡子汤四剂而痊。经云：身半以上肿，天之气也。身半以下肿，地之气也。乃邪客心肺之间，上攻头目而为肿，此感四时不正之气也，与膏粱积热之证不同，硝黄之剂非大便秘实不可用。若不审其因，及辨其虚实表里概用攻之，必致有误。常见饥馑之际，刍尧之人多患之，乃是胃气有损，邪气从之，不可不察。 一人肿痛发寒热，脉浮数，以荆防败毒散二剂少愈，再用人参败毒散二剂势减半，又二剂而瘥。 一人耳、面赤肿作痛，咽干发热，脉浮数，先以荆防败毒散二剂，势退大半，又以葛根牛蒡子汤四剂而痊。

　　一人，冬月病头面赤肿，耳前后尤甚，痛不可忍，发热恶寒，牙关紧急，涕唾稠粘，饮食难下，不得安卧。医砭肿上四五十针，肿赤不减，痛益甚，予诊其脉浮紧，按之洪缓，知为寒覆皮毛，郁遏经络，热不得升聚而赤肿，且夫天令寒凛之时，腠理闭，汗不出，血气强，肉坚涩，善用针者，不得取四厥，必待天温。又云：冬月闭藏，用药多，少针石也。宜以苦温之剂温经散寒，所谓寒致腠理，以苦发之，以辛散之。方名托里温经汤麻黄（苦温发之为君，去根节，二钱） 防风（辛温散之，去芦，二钱） 升麻（苦辛，四钱）

　　葛根（甘平解肌出汗，专治阳明经邪，故以为臣） 白芷 当归身（血流不行则痛，二味辛温以和血散滞，各二钱） 苍术（湿热则肿，苍术甘温，体轻浮，力雄壮，能泄肤腠间湿热，一钱） 人参（去芦，一钱） 甘草（甘温） 白芍药（酸微寒，调中益气，使托其里为佐，各一钱半）

　　上锉。每服一两，水二盏，先煎麻黄令沸去沫，再下余药同煎至一盏，去渣，温服。

　　服讫，以薄衣覆首，浓被覆身，卧暖处使经血温，腠理开，寒乃散，阳气升，大汗出，肿减七八分，再服去麻黄、防风，加连翘、鼠粘子肿痛悉愈，经言汗之则疮已，信哉。

　　郭氏升麻牛蒡子散 治时毒疮疹，脉浮洪，在表者，疮发于头面、胸膈之际。

　　升麻 牛蒡（子炒、研） 甘草 桔梗 葛根 玄参 麻黄（各一钱） 连翘（二钱）

　　上 咀，姜三片，水二盏作一服。

　　又方 治时毒。

　　升麻 赤芍 干葛 青木香 甘草 防风 白芷 荆芥 牛蒡子 桔梗 金银花玄参 麻黄 连翘 蓝叶上薄荷煎服。

　　芩连败毒散 治时毒肿痛发热，左脉浮数者。

　　防风 荆芥 黄连 黄芩 连翘 羌活 独活 柴胡 前胡 川芎 桔梗 蓝叶玄参 牛蒡子 升麻 赤芍药 金银花 白芷 甘草 干葛 青木香上生姜 薄荷煎服。发热无汗，加麻黄。

　　葛根牛蒡汤 治时毒肿痛而便利调和者。

　　葛根 贯众 甘草（又名国老） 豆豉 牛蒡子（半生、半炒，各二钱）

　　上水煎服。

　　返魂丹 治时毒瘴气，疔疮恶疮。

　　朱砂 雄黄 血竭 黄丹 穿山甲（炮） 白矾（枯） 铜青 乳香 没药 轻粉蟾酥（各一钱） 麝香（二分半）

　　上为末，酒煮面糊丸，如胡椒大。每服二丸，葱白一根嚼烂，裹丸温酒吞下。

　　〔攻里〕一人患此，肿痛发热作渴，脉实便闭，以五利大黄汤下之，诸证悉退，以葛根牛蒡子汤四剂而痊。 一人，表散药愈炽，发热便秘，诊脉沉实，此邪在里也。以大黄汤下之里症悉退，以葛根牛蒡子汤浮肿亦消，惟赤肿尚存，更以托里药溃之而愈。

　　漏芦汤 治时毒头面红肿，咽喉闭塞，水药不下，若素有脏腑积热，发为肿毒疙瘩，一切肿疡恶疮便实者。

　　漏芦 升麻 大黄 黄芩 甘草 蓝叶 牛蒡子 玄参 桔梗 连翘 青木香 苦参上薄荷煎服。

　　五利大黄汤 治时毒 赤肿痛，烦渴便秘，脉实数者大效。加连翘、玄参、大青、甘草名栀子仁汤。

　　大黄 黄芩 升麻 栀子 芒硝上薄荷煎服。

　　加减解毒丸 治时毒，疔疮，瘴气，痈疽，发背，无名肿毒；解砒霜毒，光粉毒，鼠莽毒，恶蛇毒，恶犬毒，蜈蚣毒，白蚁毒，蜂虿毒，菌菰毒，恶疮毒。可以磨服，可以磨涂，大效如神。

　　五倍子（三两） 山茨菇（二两） 大戟（一两半） 朱砂 雄黄（各三钱） 麝香（二钱） 续随子（去壳，一两）

　　上为末，秫米粉煮糊，杵捣为丸，印作锭子阴干。每服一锭，井花水磨化服；冬月薄荷汤磨化服。一切肿毒米泔水磨涂，或用芙蓉叶捣汁，磨涂更妙。凡修合此药，要端午、七夕、重阳日，或选天德、月德、日德、天医日最佳。合时要净室焚香，至诚修制，勿令孝妇、鸡犬见之，效验不可具述。

　　〔罗〕时毒疙瘩漏芦散 治脏腑积热发为肿毒，时疫疙瘩，头面洪肿，咽嗌堵塞，水药不下，一切危恶疫疠。

　　漏芦 升麻 大黄 黄芩（各一两） 蓝叶 玄参（各二两）

　　上为粗末。每服二钱，水煎。肿热甚加芒硝二钱半。

　　消毒丸 治时毒疙瘩恶证。

　　大黄 牡蛎（烧） 白僵蚕（炒，各一两）

　　上为细末，炼蜜丸弹子大。新水化下一丸，无时。内加桔梗、黍粘子汤尤妙。

　　〔发表攻里〕一人 肿胀痛作渴，烦热便秘，脉数按之尤实，用防风通圣散一剂，诸证顿退，以荆防败毒散加玄参、牛蒡，黄芩二剂而瘥。一老，冬月头面耳项俱肿，痛甚便秘，脉实，此表里俱实也，饮防风通圣散不应。遂砭患处出黑血，仍投前药即应，又以荆防败毒散而瘳。盖前药不应者，毒血凝聚上部经络，药力难达故也，恶血既去，其药自效。或拘用寒远寒，及年高畏用硝黄而用托里，与夫寻常消毒之剂，或不砭泄其毒，专假药力鲜不危矣。 海藏云：疫毒头肿者，甘桔汤加鼠粘子、大黄、芒硝。

　　防风通圣散 治时毒热毒，便秘热燥，若时毒饥馑之后，胃气亏损者，须当审察，非大满大实不用。

　　防风 当归 川芎 芍药 大黄 芒硝 连翘 薄荷 麻黄 桔梗 石膏 黄芩（各一两） 白术 山栀 荆芥（各二钱五分） 甘草（二两） 滑石（一两）

　　上水煎服。或为末，白汤调下，仍量人虚实。

　　通圣消毒散 治时毒肿痛，表里俱实者。

　　防风 荆芥 连翘 赤芍药 当归须 黄芩 麻黄 栀子 青木香 黄连 黄柏石膏 滑石 大黄 朴硝 牛蒡子 川芎 桔梗 玄参 蓝叶 甘草上薄荷煎服。大便利去大黄、朴硝。

　　〔半表半里〕中和汤 治时毒脉浮，在半表半里者。

　　菖蒲 牛蒡子 川芎 羌活 防风 漏芦 荆芥 麦门冬 前胡 甘草（各等分）

　　上 咀。每服一两，水煎。

　　按：此出足太阳阳明例药也。

