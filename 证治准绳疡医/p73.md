<!-- { "loadSidebar": true } -->
　　〔内托〕一妇，头面俱赤肿， 痛甚盛，其脉浮数，此形证俱在表也，以平昔胃气有损，不可用发表之剂。宜用洁古法托里，以防邪毒之内侵，作内托复煎散一剂。终日饮之，两日而平。

　　内托复煎散（见前通用诸方。）

　　〔内消〕泰和年，东垣监纳济源税时，长夏多疫疠，初觉憎寒体重，次传面目肿盛，目不能开，上喘，咽喉不利，舌干口燥，俗云大头天行，亲戚不相访问，如染之，多不救。张县丞亦得此证，至五六日，医以承气汤加蓝根下之稍缓，翌日其病如故，下之又缓，终莫能愈，渐至危笃。或曰：李明之存心于医，可以请治，遂命诊视。具说其由。曰；夫身半以上天之气也，身半以下地之气也，此虽邪热客于心肺之间，上攻头而为肿盛，以承气下之，泻胃中之实热，是诛伐无过，殊不知适其病所为故。遂处方，用黄连、黄芩味苦寒泻心肺间热，以为君；橘红、玄参苦寒，生甘草甘寒泻火补气，以为臣；连翘、鼠粘子、薄荷叶苦辛平，板蓝根味甘寒，马屁勃、白僵蚕味苦平，散肿消毒定喘以为佐；新升麻、柴胡苦平，行后急者，谓前缓剂已经高分泻邪气入于中，是到阴部染于有形质之所，若不速去反损阴也，此却为客邪当急去之，是治客以急也。且治主当缓者，谓阳邪在上，阴邪在下，各为本家病也，若急治之，不惟不能解其纷而反致其乱矣，此所以治主当缓也。

　　治客当急者，谓阳分受阳邪，阴分受阴邪主也，阴分受阳邪，阳分受阴邪客也。凡所谓客者当急去之，此治急以客也。假令少阳、阳明之为病，少阳为邪者出于耳前后也，阳明者首面大肿也，先以黄芩、黄连、甘草通炒过，锉煎，少少不住服，呷之或服毕，再用大黄或酒浸、或煨，又以鼠粘子新瓦上炒香， 咀、煎去渣，纳芒硝各等分，亦细细呷之，当食后用，徐得微利及邪气已，只服前药；如不已再服后药，根据前次第用之，取大便利邪已即止。如阳明渴者加石膏，少阳渴者加栝蒌根汤，阳明行经加升麻、葛根、芍药之类。

　　太阳行经加羌活、防风、荆芥之类。选而加之并与上药均合，不可独用散也。（东垣方名普济消毒饮子，见杂病头痛门。）

　　芩连消毒饮 治时毒，发热恶寒，头项肿痛，脉洪数。

　　防风 荆芥 连翘 柴胡 黄芩 川芎 羌活 桔梗 蓝叶 射干 白芷 牛蒡子黄连 甘草 青木香 金银花上薄荷煎服。

　　〔和荣卫〕一妇，表邪已解肿尚不消，诊之脉滑而数，乃瘀血作脓也。以托里消毒散溃之而愈。

　　一妇肿痛，用硝黄之剂攻之稍缓，翌日复痛，诊之外邪已退，亦瘀血欲作脓，亦以前药溃之愈。 一人表里俱解，惟肿不消，以托里消毒散四剂，脓成针之而愈。 少宰李蒲汀，用发散之药耗损元气，患处不消，体倦恶寒，食少口干，用补中益气加桔梗，及托里消毒散而愈。 秋官陈同野，元气素弱，脉微细而伏，此形病俱虚也，用参、术、芎、归、陈皮、柴胡、升麻、炙甘草以升举阳气，用牛蒡、玄参、连翘、桔梗以解热毒，二剂肿顿消而脉亦复矣。苟以脉微细为属阴，以肿赤为属阳而药之，鲜有不误者。 一妇人，溃后肿赤不消，食少体倦，脓清色白，乃脾肺气虚也，先用六君加桔梗、芎、归，后用益气汤加桔梗而敛。

　　〔搐鼻〕通气散 治时毒 肿，咽喉不利，取嚏以泄其毒。

　　玄参（一钱半） 猪牙皂角 川芎（各一钱） 北细辛 藜芦 草乌头 羊踯躅花上为末，用纸捻蘸少许，入鼻内取嚏为度。（一日二次。）

　　卷之五

　　流注

　　〔薛〕 流注之证，或因饮食劳倦脾胃伤损，或因房劳阴虚阳气凑袭，或因营气不从逆于肉理，或因腠理不密外邪客之，或暴怒伤肝，或郁结伤脾，或湿痰流注，或跌扑血滞，或产后恶露，皆因气血凝滞而成也。或生于四肢关节，或生于胸腹腰臀，或结块，或漫肿，或作痛，皆元气亏损所致。悉宜葱熨及用益气养荣汤固其元气，则未成者自消，已成者自溃。若久而不敛，佐以豆豉饼、琥珀膏祛散寒邪，补接阳气。若内有脓管而不敛者，用针头散腐化之。经云：形伤痛。气伤肿。又曰：真气夺则虚，邪气盛则实。若不补气血，节饮食，慎起居，戒七情而专用寒凉克伐，其不死者幸耳。 黄 不串流者俗日马 。串流者名曰走散流注，俗曰爪藤马 。外形微肿，骨节内疼甚，名曰嗍骨马 。

　　若遍身骨节内疼痛，不能起坐，无堆作热不退者，亦曰嗍骨马 。若脊骨及髀骨上起堆，或一二个、或三五个名曰过脊马 。若尾 骨上起堆作热者，名曰杀着马 。若髁骨下痛甚，无堆但肿者，名曰锁脚马 。若骨相交接之处，疼痛无堆微肿，名曰接骨马 。此证因风热走散四肢，治当疏风散热，初起不可用火针烙之，肿热盛者，只宜刺以棱针；久熟者，可火针烙之。流注入股者死。伤寒余邪未尽者，和解之，以人参败毒散；次以小柴胡合二陈汤加羌活、川芎、枳壳、当归、白术。暴怒所致胸膈不利者，调气为主，宜方脉流气饮。抑郁所致而不痛者，宜调经脉补气血，益气养荣汤。肿硬作痛者行气和血，宜疮科流气饮。溃而不敛者益气血，宜人参养荣汤、十全大补汤。脾气虚，湿热凝滞肉理而致者，但肿一块不痛，肉色不变，饮食少思，宜健脾除湿，六君子汤加芎、归、黄 、白芍、肉桂。闷肭瘀血凝滞为患者，和气血调经络，宜方脉流气饮；次以二陈合四物加香附、乌药、桔梗。寒邪所袭筋挛骨痛，或遍身痛，宜温经络养气血，宜大防风汤、及五积散、合败毒散，加川牛膝、杜仲，或独活寄生汤；次以四物汤加黄 、羌活、杜仲。

　　病尚有潮热者，里有寒邪未尽散，宜荣卫返魂汤加干葛、升麻、紫苏、川芎、独活，姜水煎服。如无潮热，用荣卫返魂汤，加独活，酒水各半煎服。接骨马 ，用穿山蜈蚣、白田柯、石楠藤、山良姜、九节香、紫金皮，含笑叶，煎水，时时热淋洗之。却服续骨散、九金六马散。起堆核数枚，但小些，名马疔；又名马铃。用紫金钟、紫金皮、紫河车、天南星，磨醋暖涂，又用紫金皮、紫金藤、红内消、马蹄香、马蹄藤，煎酒服。锁脚马 ，用野芋子根、马蓝草、梨芦子、紫河车、山枇杷根皮、山布瓜根、紫金皮，捣烂、盐糟炒缚，又以煎水热淋洗之。却服轻脚散、九金六马散。嗍骨马 ，用穿山蜈蚣、紫金皮、石楠藤、白田柯、溪枫根、九节香、对节金惊，煎水淋洗。却服嗍骨散、九金六马散、四味浸酒方。过脊马 ，用山枇杷根皮、藜芦子、小樟子根皮、天门冬、天南星、仙人掌根、山布瓜根、赤牛膝、半夏、凌霄根皮、佛桑花、马蓝草、野芋子根，天铜柯、普营子根皮、赤毛桃根皮、赤芎根皮，捣烂，半泔半醋调暖刷，渣封。瓜藤马 并效，却服蠲脊散、九金六马散。瓜藤马 ，用山布瓜根、多赤葛子根皮、樟柳根、紫金皮、紫金钟、落鸦枪根。七叶杨香、天花粉、真珠帘根、白芙蓉叶、凌霄根皮、溪枫根皮、赤毛桃根皮，捣烂，盐糟炒缚之。又方，山布瓜根、葛合根、紫河车、藜芦子、马鞭秽、紫金皮、山枇杷根皮、凌霄根皮、佛桑花、落鸦枪根、白田柯，捣烂，盐糟炒缚之。又方，山布瓜根、紫金皮、溪枫根皮，捣烂，酒炒缚之，此方马 并大效。却服九金六马散、四味浸酒方，又用洗肿方热淋之。杀着马 ，用紫河车、山枇杷根皮、藜芦子、山布瓜根、凌霄根皮、佛桑花、葛合根、石萍，捣烂，醋调刷，渣封。用洗肿方淋洗。却以九金六马散、蠲 散服之。诸马 有热者，用去热散，有表者用荆防败毒散，有里者用内疏黄连汤，有表复有里者用追疔夺命汤；却用水金凤，捣烂缚核堆上，即效。马 有热未成，服药即能退之，若已成者但要出脓，其热即退。若生堆核四五个，只一二个未成脓，余者皆已出脓，其热亦不能退，要五个尽出脓，热方退也。若溃烂者即系溃疡，宜查本门治之。

　　〔治验〕一人因怒，胁下作痛，以小柴胡对四物加青皮、桔梗、枳壳而愈。 一人臀肿一块，微痛，脉弦紧，以疮科流气饮四剂而消。一人因怒，胁下肿痛，胸膈不利，脉沉迟，以方脉流气饮数剂少愈，以小柴胡对二陈加青皮、桔梗、贝母，数剂顿退。更以小柴胡二十余剂而痊。 一妇因闪肭，肩患肿，遍身作痛，以黑丸子二服而痛止，以方脉流气饮二剂而肿消，更以二陈对四物加香附、枳壳、桔梗而愈。 一妇腿患筋挛骨痛，诸药不应，脉迟紧，用大防风汤一剂顿退，又二剂而安。又一妇患之亦然，先用前汤二剂，更服黑丸子而痊。此二患若失治，溃作败症。 一妇禀弱性躁，胁臂肿痛，胸膈痞满。服流气、败毒，反发热少食；用四七汤数剂胸宽气利，以小柴胡对四物加香附、陈皮，肿痛亦退。

