<!-- { "loadSidebar": true } -->
　　一人腿患溃而不敛，用人参养荣汤及附子饼灸，更以补剂煎膏贴之，两月余愈。 一人脾气素弱，臂肿一块不痛，肉色不变，饮食少思，半载不溃。先以六君子加芎、归、芍药二十余剂，饮食渐进；更以豆豉饼日灸数壮，于前药再加黄 、肉桂三十余剂，脓熟针去，以十全大补汤及附子饼灸之，月余而愈。 一人腿肿，肉色不变不痛，脉浮而滑，以补中益气汤加半夏、茯苓、枳壳、木香饮之，以香附饼熨之。彼谓气无补法，乃服方脉流气饮愈虚。始用六君子汤加芎归数剂，饮食少进，再用补剂月余而消。夫气无补法，世俗论也，以其为病，痞满壅塞，似难为补。殊不知正气虚不能营运，则邪气滞而为病，不用补法，气何由行乎。 一人臂肿筋挛骨痛，年余方溃不敛，诊脉更虚。以内塞散一料少愈，以十全大补汤及附子饼灸而愈。《精要》云：留积经久，极阴生阳，寒化为热。以此溃多成 ，宜早服内塞散排之。 一人腿肿一块，经年不消，且不作脓，饮食少思，强食则胀或作泻，日渐消瘦。诊脉微细，此乃命门火衰不能生土，以致脾虚而然也。遂以八味丸，饮食渐进，肿患亦消。 一人背髀患之，微肿，形劳气弱。以益气养荣汤，间服黑丸子，及木香、生地黄作饼覆患处熨之，月余脓成针之，仍服前药而愈。 一人腿患，久而不敛，饮大补药及附子饼，以针头散 之而愈。 一人臂患年余尚硬，饮食少思：朝寒暮热，八珍汤加柴胡、地骨皮、牡丹皮，月余寒热少止，再用益气养荣汤、附子饼灸，两月余脓成针之，更服人参养荣汤半载而愈。一妇脓溃清稀，脉弱恶寒，久而不愈，服内塞散，灸附子饼而瘳。 一人臂患，出腐骨三块，尚不敛，发热作渴，脉浮大而涩，乃气血俱损，须多服生气血之剂，庶可保全。彼谓火尚未尽，乃用凉药内服外敷，几危求治。其形甚悴，脉愈虚，先以六君子加芎归月余，饮食渐进，以八珍汤加肉桂三十余剂，疮色乃赤，更以十全大补汤，外以附子饼，仅年而瘥。 一老，伤寒表邪未尽，股内患肿发热，以人参败毒散，二剂热止，灸香附饼，又小柴胡加二陈、羌活、川芎、归、术、枳壳，数剂而消。 侍御朱东溪，左胁下近腹，肝胆经部分结一块四寸许。漫肿不赤，按之则痛。余曰：此当补脾胃。彼谓肿疡宜表散，乃服流气饮，后胃气顿虚，始信余言。遂用四君子加芎、归、酒炒芍药、姜、桂，胃气复而恶症退，乃去干姜加黄 数剂，微赤微痛，又三十余剂， 肿大痛，此脓内溃也，遂针之，用补中益气汤加减八味丸而愈。 一男子，胁肿一块，日久不溃，按之微痛，脉微而涩，此形证俱虚，当补不当泻。乃用人参养荣汤及热艾熨患处，脓成以火针刺之，用豆豉饼、十全大补汤百剂而愈。 一妇腰间患一小块，肉色如常，不溃发热，予欲治以益气养荣解郁之剂。彼却别服流气饮，后针破出水，年余而殁。 又一妇，久不敛，忽发寒热，予诀其气血俱虚，彼反服表散之剂，果发大热亦殁。 一人元气素弱患此，胸膈不利，饮食少思，予欲健脾解郁养气血。彼反服辛香流气之剂致腹胀，又服三棱、蓬术、浓朴之类，饮食少，四肢微肿，兼腰肿一块，不溃而殁。 一妇经不调，两月或三月一至，四肢肿，饮食少，日晡发热。予曰：此脾土气血虚也。用养脾滋气血药。饮食进则浮肿自消，血气充则经水自调，彼以为缓。用峻剂先通经，果腹疼泄不止，遍身浮肿，饮食少，殁于木旺之月。 一人年逾三十，小腹肿硬，逾年成疮，头破时出血水，此七情所伤，营气逆于肉理也，名曰流注。诊之肝脉涩，盖肝病脉不宜涩，小腹正属肝经，须涩属金，脉退乃可。予欲以甘温之药补其气血，令自消溃，彼不信，乃服攻伐之药，气血愈虚，果殁于金旺之月。 一男子，腹患此，肿硬不溃，脉弱时呕，欲用败毒等药。余谓肿硬不溃，乃阳气虚弱，呕吐少食，乃胃气虚寒，法当温补脾胃。彼不信，仍用攻伐而呕愈甚，复请治，脉微弱而发热。余曰：热而脉反静，脱血脉反实，汗后脉反躁者，皆为逆也。辞不治，后果殁。

　　疮科流气饮 治阴发流注，恚怒气结，堆核肿硬作痛，或胸膈痞闷，或风寒湿毒搏于经络，或血不和结成肿块，肉色不变，或漫肿木闷无头，或阴发岩乳等证，未成速散，已成速溃，败脓自出，恶肉自去，非常之验。

　　桔梗 人参 当归 肉桂 甘草 黄 （盐水炒） 浓朴（姜制） 紫苏 白芍药 乌药防风 枳壳 槟榔 南木香 川芎 白芷上生姜煎服。疼痛加乳香、没药。水不干加知母、贝母。疮不干加炒皂角刺。流注加羌活、独活。气滞加香附。胃虚加陈皮。此乃行气散血之剂，若服之过度，则气血虚耗，何以为脓，学人知之。

　　败毒流气饮 治流注初发，堆核硬痛不可忍者，宜用此药疏邪流气。

　　羌活 独活 青木香 赤芍药 当归 紫苏 陈皮 香附 白芷 三棱 蓬莪术枳壳 川芎 桔梗 柴胡 半夏（姜制） 赤茯苓 甘草上生姜、生地黄煎服。热加大黄、黄芩。虚加人参、黄 。

　　方脉流气饮 治阴发流注、瘰 及郁结肿聚结块。或走注疼痛，或心胸痞闷，胁腹胀满，呕吐不食，上气喘急，咳嗽痰盛，或面目四肢浮肿，大小便秘者。

　　紫苏 青皮 白芍药、当归、白茯苓 乌药、桔梗（炒） 半夏（姜制） 黄 （炒） 川芎枳实（炒） 陈皮 防风 南木香 大腹皮 甘草 槟榔 枳壳上生姜煎服。流注加羌活、独活、白芷梢。小便不通加木通、栀子。浮肿加猪苓、泽泻。气滞加香附。血滞加肉桂。呕吐加藿香。瘰 加夏枯草。

　　此行气耗血之剂，不过二三剂止之，不可多服。

　　去热散 治马 发热者，此药退热，肿疡亦效。

　　吉面消 山乌豆 鸡屎子 鸡KT 根 水圹子 过山龙 金凉伞（大叶） 白根子 紫金藤九牛天竹 臭木待（根） 连叉大青 落鸦 爪藤上水煎服。

　　九金六马散 治马 流注，马KT 、马面、马腿、马挪，痈疽肿疡，乳痈、胁痈、便毒，头风、风核等发者。

　　铁马鞭、白马骨 地马梢 紫金藤 马蹄藤 金星草 金惊根 金银花 山红花（根）

　　马蹄金 紫金皮 金凉伞（根） 金脑香 山乌豆 鸡屎子 毛里金钗 水滚子（根） 穿山蜈蚣上水煎，入酒和服。

　　散血消核汤 治马 。

　　紫金皮 大蓟根 山苏木 溪枫根 山乌豆 鸡屎子 赤牛膝 马蹄金 马蹄藤铁马鞭 白马骨 马蹄香 穿山蜈蚣上水煎，入酒和服。

　　二马散 治马 。

　　马蹄金 铁马鞭 拨雪根上水煎，入少酒和服。

　　立效散 治马 。

　　水滚子根（又名溪枫根，又名水杨柳，多） 淡茶栎根（中） 晚祥西根（少）

　　上水煎，入酒和服，或合六马散亦效。

　　浸酒方 治马 创人，此药退创。

　　老公须（根） 毛里金钗（根） 狗骨子（根） 大叶毛吹曲上浸酒暖服，不可煎。

　　续骨散 治接骨马 。

　　天灯心 紫背草 赤牛膝 山苏木 钓钩藤 马蹄香 马蹄金 紫金皮 天花粉白马骨 铁马鞭 臭木待（根） 酒坛子（根）

　　上酒水各半煎服。

　　轻脚散 治锁脚马 。

　　天灯心 紫背草 赤牛膝 钓藤（根） 山苏木 酒坛根 白马骨 马蹄金 铁马鞭穿山蜈蚣上酒水各半煎服。

　　嗍骨散 治嗍骨马 。

　　马蹄金 马蹄藤 白马骨 紫金皮 钓钩藤 铁马鞭 酒坛根 马蹄香 天灯心山苏木 赤牛膝 地茄根 紫金藤 李子根 臭木待（根） 乌苞子（根） 穿山蜈蚣上水酒各半煎服。

　　蠲脊散 治过脊马 。

　　紫金皮 天灯心 酒坛根 马蹄香 马蹄金 紫背草 狗骨根 地茄根 山苏木白马骨 铁马鞭 臭木待（根）

　　上生地黄酒、水各半煎服。

　　蠲 散 治杀着马 。

　　溪枫根 白田柯、赤牛膝 白马骨 拨雪根 马蹄金 金脑香 马蹄藤 马蹄香地马梢（根） 穿山蜈蚣上水酒各半煎服。

　　退创散 治马 满身创人，转动不便。

　　地马梢根 白马骨 铁马鞭 头形花根鸡屎子 诈死子 马蹄金 山茄根 狗骨根 对节金惊根上水煎，入酒和服。

　　钓钩藤散 治马 肿疡，病后筋脉拘急。

　　钓钩藤 伸筋藤 石楠藤 羊带归根 天灯心 狗骨子根 真珠帘根 草根上水煎，入酒和服。

　　马鞭散 治马KT 。

　　石楠藤 凉藤子 晚祥西 雪里开 马蹄金 铁马鞭 鬼腰带根上水煎，入酒和服。又用雪里开捣糟，炒缚之；又用樟树根皮、山枇杷根皮捣糟，炒缚之。

　　妙草散 治病马KT 。

　　白根子 赤芎根皮上捣糟，炒缚之；又用七层楼，煎酒服之。

　　二妙散 治满身起堆，是马 。

　　马蹄香 香圆橘叶上捣烂糟，炒缚之；又用秦椒酒煎。

　　卷之五

　　杨梅疮

　　或问：广疮何如？曰：此肝肾二经湿热。或色欲太过，肾经虚损，感邪秽之气而成。或因下疳蓄毒，缠绵不已而作。一名翻花疮，肉反于外，状如蜡色，有如绵花，故又名绵花疮，此则邪毒盛。细小者名广豆，或如赤根脓窠，此则邪毒浅。凡患此证，先宜食毒物以发之，后服通圣散之类。须用土茯苓对停服。毒势既杀，八珍，十全大补汤之类以补气血，必守禁忌，方获全愈。大忌房劳，如犯之服药不效，虑后结毒。一忌酸醋，酸敛邪毒，后结广癣，一忌白肠，能发郁火，以致缠绵不已。一忌轻粉及冷水，致后筋骨疼痛，结成风块，或一二年或数年方发。其状坚硬，肉色平淡，或痛或痒，多结于骨节、头面、喉鼻之间，经络交会之处。已破则脓水淋漓，甚可畏也，轻则发广癣，亦名千层癣，多生手心足底重叠不已。又有余毒，亦名气毒，筋骨疼痛，来去不定。亦名湿毒，筋骨痛酸，乍作乍止，宜随其浅深治之。先服消风败毒，后服补剂。疮势盛及结毒深者，必用熏药，后服通圣散以泄火毒，后服八珍汤、大补汤之类，弱者不宜熏，恐不能胜火气也。

