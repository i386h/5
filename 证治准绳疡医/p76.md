<!-- { "loadSidebar": true } -->
　　诸痛痒疮，皆属于心，诸湿肿满，皆属于脾。心主血，脾主肉，血热而肉湿，湿热相合，溃败肌肤，浸淫不休，不可以定名命之，故谓之恶疮也。然有辨焉，如疥癣、瘾疹之属，怫郁气血，在皮肤腠理间者，可以表而散。《内经》有谓：汗之则疮已者，是已。

　　若郁气血在肌肉之分，外连皮肤，作寒热而生脓者，或七情所招，或膏粱之变，皆宜解内热不宜汗也。张仲景所谓：疮家不可发汗，汗之则痉者，是已。一疮而有宜汗、不宜汗之别，热有浅深表里故也。故疮在皮肤，则当因其轻而扬之，汗之浴之，外以杀虫润燥，皆解凝结涎沫之药敷之。疮在肌肉，则当因其重而减之，泻经络之热，清凉气血外，以化脓生肌膏 之。疮在头巅，则当射而取之，用酒制寒凉剂，更以风药升而上之，外以杀虫解热药敷之。能明此三者，其于治疮思过半矣。

　　乳香消毒散（《宝鉴》） 专治恶疮。

　　大黄（煨） 黄 牛蒡子（炒） 金银花（各五两） 甘草（三两） 牡蛎（盐泥煨烧，五两） 乳香没药 悬蒌（各半两）

　　上为粗末。每服五钱，水煎。疮在上食后。在下食前。

　　连翘饮 治诸恶疮，红赤痛痒，心烦口干，及妇人血风斑圆点，开烂成疮，痒痛流黄水汁。

　　连翘 当归 栝蒌根 生干地黄 荆芥 黄芩 赤芍药 麦门冬 瞿麦 木通 牛蒡子（炒） 山栀子 防风 川芎 粉草（各等分）

　　上 咀。每服四钱，水一盏半，灯心二十茎煎至八分，去滓。不拘时服。

　　救苦黄 散 治恶疮痈疖黄 当归 芍药 栝蒌根 甘草（各一两五钱） 栝蒌（一对） 金银花（二两） 熟地黄（不拘多少） 皂角刺（为引）

　　上 咀。每服半两，无灰好酒一升，同引子装入瓷瓶内，瓶头用笋叶封，将瓶坐于锅内，上以火盆覆锅口，盆外以黄泥封之，勿令出气，煮至外闻药香为度。取出瓶，澄定饮清，将药滓再添酒一升，根据前煮服。若饮少者，酒水各半煎服。疮在上食后临卧服。在下空心服。此药治病，万无一失，神验如谷应声。常于五月五日修合。

　　托里金银地丁散 治诸恶疮、肿毒疼痛。

　　金银花 黄连 当归 紫花地丁 赤芍药 黄 人参 甘草节 桔梗 大黄（各半两） 乳香 白檀香 没药 连翘（各三钱） 子芩 栀子仁 玄参（各二两） 麦门冬（去心） 前胡甘草（微炙，各一两）

　　上 咀。每服五钱，水一盏，酒一盏，煎到八分，去滓。随病上下温服。

　　紫花地丁散 治诸恶毒疮，肿痛如神。

　　紫花地丁 当归 大黄 赤芍药 金银花 黄 （各半两） 甘草节（二钱）

　　上 咀。每服一两，用水一盏、酒一盏，同煎至一大盏，去滓。随病上下服。

　　增益四物汤 治一切恶疮。

　　川芎 当归 芍药 地黄 防风 荆芥 甘草（各等分） 凤尾草（斟量，加入）

　　上锉碎。每服三大钱，水一盏半，煎至八分，去滓。食前温服。

　　〔海〕 恶疮入腹、心，呕逆，药食不下。

　　豆粉（半两） 干胭脂（三钱） 定粉（二钱）

　　上为细末，新水调下。

　　碧霞挺子 治恶疮神效，了不觉疼痛者。

　　铜绿 砂（各二钱） 蟾酥（一钱）

　　上为细末，烧饭和作麦 挺子。每刺不觉痛者，须刺出血，方 药在内，以膏药贴之。

　　蚀恶疮方 非奇异恶疮，不可用。

　　铜绿（二钱） 砂（一字） 石胆矾（半钱，并细研）

　　上为细末，敷之。

　　治恶疮或有小虫。

　　胆矾 轻粉 乳香（各一钱） 龙骨 虎骨 露蜂房 白矾（各二钱半） 砂 土蜂房雄黄（各二钱） 麝香（五分） 片脑（一字）

　　上为细末。刺破，盐水洗，看紧慢上药，神效。

　　拔毒散 治诸恶疮，消肿去毒。

　　天花粉 无名异 黄柏 黄芩 木鳖子 大黄 牡蛎（各等分）

　　上为细末。好醋调，敷贴立效。

　　桑螵蛸散 治诸恶疮。

　　桑螵蛸 地龙 贝母 黄柏（各半两） 虢丹（ ，一两） 乳香（二钱半） 粳米粉（二钱） 麝香（半钱） 雄黄 轻粉（各一钱）

　　上为细末，以新汲井水和砂糖调敷。

　　洗疮药 洗诸般恶疮。

　　贯众 川芎 茵陈 地骨皮 荆芥 独活 防风 地 蓄 甘草（各二钱） 当归（三钱）

　　咀。水三碗煎三沸，去滓。通手洗之。

　　又洗药白芷 荆芥 葳蕤 何首乌 茯苓 苦参 川芎 白牵牛 防风 蔓荆子（各一钱）

　　为细末。用浆水四碗煎五七沸，临卧洗净，涂后药。

　　涂药轻粉 白矾 舶上硫黄（各等分）

　　上为细末。用酥油调，临睡涂三次。

　　万宝代针膏 治诸恶疮，肿核赤晕，已成脓，不肯用针刺脓，此药代之。但用小针点破疮头，却粘贴膏药，脓即自溃，此秘妙良方。

　　蓬砂 血竭 轻粉（各一钱半） 金头蜈蚣（一条） 蟾酥（半钱） 雄黄（一钱） 片脑（少许） 麝香（一字）

　　上为细末，用蜜和为膏。看疮有头处用小针挑破，以药些小纸花上封贴，次早其脓自出。如腋下有耍核儿名暗疔疮，或有走核，可于肿处用针挑破，如前用之。忌鸡、羊、鱼、酒、面等物，吃白粥三日为妙。

　　龙葵散 治诸恶疮，多出脓水不干。

　　龙葵（即天茄子） 景天（即慎火草） 黄连（去须） 天灵盖（各一两） 龙骨 木鳖子 乳香黄蜀葵花（各半两）

　　上为细末，入腻粉少许，蜜调。随疮大小，纸摊贴之。

　　神效方 治一切恶疮，医所不识者。

　　水银 黄柏 黄连 松脂（黄明者） 腻粉 土蜂窠（着壁上者，南方多有之，或云 窠）

　　甘草（各等分）

　　上将水银放掌中，以唾津杀为泥，入瓷器中，以生麻油和研，生绢滤如稀饧，和药末再研如稠饧。先温水洗疮，帛拭干涂之。一切无名疮，涂一次即瘥。有黄水者涂之随手便干，痒不堪忍者涂之立止，痛甚者涂之立定。治疥尤佳，抓破敷药。

　　乳香散 治远年恶疮。

　　乳香 腻粉（各半钱） 黄柏（去粗皮） 龙骨 大黄（锉各三钱） 麝香（一字）

　　上为细末。先以苦竹沥洗疮拭干，掺药。

　　熊胆膏 治一切恶疮。

　　熊胆（研一钱） 腻粉（一钱二分半） 雄黄（研） 麝香（研，各半钱） 槟榔（研，一字）

　　上研匀，于腊日用 猪胆一枚，取汁和药，仍入在胆内，用绵绳系定揉匀，以松明黑焰熏遍黑，挂于阴处。如恶疮有指面大者，用如黍米大贴之；如钱大者，用如绿豆大贴之。恐药干难贴薄，以津唾调如稀糊涂之，仍用薄桦皮盖贴，以帛子系之，药不可多用。

　　乌金膏 治一切恶疮。

　　桑枝 槐枝 榆枝 枸杞枝 桃枝 柳枝上各长一尺，粗如小指，俱一寸截劈四破。用油四两，炒令焦黑，滤去滓。入铅丹半两，蜡一两，复熬令黑色，倾在瓷合内候冷以新汲水浸，出火毒用，涂疮。

　　桃花散 治一切恶疮，生肌活血，治金疮去风。

　　乌鱼骨 虎骨 龙骨（各一两） 寒水石（半斤， ） 白石脂 赤石脂 白蔹（各半两） 黄丹（少许）

　　上入白芨半两，同为细末。量疮大小敷贴。

　　卷之五

　　丹毒

　　《内经·运气》丹 皆属火。经云：少阳司天，客胜则丹疹外发，及为丹 是也。

　　《圣惠》云：夫一切丹毒者，为人身体忽然变赤如丹之状，故谓之丹毒也。或发手足，或发腹上如手大，皆风热恶毒所为，重者亦有疽之类也。若不急治则痛不可忍，久则坏烂出脓血数升。若发于节间，便令人四肢毒肿，入于肠则杀人，小儿得之最为急也。 戴复云：发丹色状不一，痒痛亦异，大概皆因血热肌虚风邪所搏而发。然色赤者多，以赤故谓之丹。宜消风散，入烧枫树子存性为末，酒调服。有发而色白者，谓之冷漠。宜消风散杂黑神散酒调。此病多缘肌肉疏，为风邪所袭而成，风热则赤，风冷则白，今人但呼赤为丹，白为瘼，所以用酒调土朱服之而愈者，亦以脾主肌肉，土能入脾，各从其类。古方亦名为瘾疹，非特分寒热，亦兼备四气，近世方论呼为白婆瘼，赤为血风。赤白二证并可用乌药顺气散，和消风散酒调服。白者多用顺气散，赤者多用消风散，病此者俱宜用藿香正气散煎。有人一生不可食鸡肉及獐鱼动风等物，才食则丹随发，以此见得系是脾风。脾主身之肌肉，藿香正气散乃治脾之药，而土朱亦入脾之药，此方屡试屡验。丹溪云：内伤斑者，胃气极虚，一身之火游行于外所致，宜补以降之。 尝治一中年男子，痈溃后发热干呕，背发丹 ，用诸般敷贴丹 药，及用刀于个个丹头出血，丹皆不退，后以半、陈、生姜加补剂，治呕不效，遂纯用参半两，归、术各钱半，浓煎一帖呕止，二三帖丹渐缓，热渐减，约五十余帖热始除，神气始复。

　　金花散 治一切丹毒，热痛 赤。

　　郁金 黄连 黄芩（各一两） 糯米（三合）

　　上为末。每用蜜水调如泥，鸡翎扫丹上，干即易之。

　　治一切丹毒恶气攻刺，身体赤肿，疼痛不可忍。（《简要济众》）

　　车前草 益母草 地胆草上等分。烂研涂，干再涂之。（如无新者，只以干者为末，冷水调敷。）

　　治一切丹毒恶气，五色无常，不即疗之，痛不可忍。若皮肤坏则出脓血，或发节解，则断人四肢。此盖疽之类也，宜速治之方。

　　大蒜或小蒜上杵如泥。浓涂之，干即再涂，以瘥为度。

　　又方 赤小豆（一升） 羊角（烧灰，半两）

　　上为末，鸡白和涂。如无羊角，即单用小豆亦良。

　　治一切丹毒，走皮中浸淫疼痛方。

　　蛴螬（研）

　　上以鸡子白和涂，干再涂。（先刺破，涂之良。）

　　治一切丹毒遍身。

　　芸苔子（一两）

　　上以酒一大盏，和研去滓，煎五七沸。无时温服一合。孙真人云：治丹神验方，捣芸苔叶，敷之即瘥。未愈，但三日内敷之。臣以正观十七年三月八日，内江县，每以饮多至夜，睡中觉四肢骨肉疼痛，目眩头疼，额角上如弹丸大肿，不得手近，痛至午时至右角，至夜诸处皆到，其眼合并不得开，几至于毙。县令周公，种种药治不瘥，经七日。臣自处此方，其效如神，故疏之以传于世。又：戴行之家传方云：如无青者以干者为末，水调敷，凡丹毒遍身，或连腰腹周匝，百方不能治，惟此辄能治之，凡治二十四般丹毒。

