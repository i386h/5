<!-- { "loadSidebar": true } -->
　　仙人水鉴治火丹荞麦面 黄连（各少许）

　　上二味同研细，涂立瘥。切不得入油及盐。

　　孙真人曰：丹毒一名天火。肉中忽有赤如丹涂之状，大者如掌，甚者遍身，有痒有肿无定色。或有白丹，肉中肿起，痒而复痛，微虚肿如吹瘾疹状。亦有鸡冠丹，赤色而起，大者如钱，小者麻豆粒状，如鸡冠色皮涩，一名茱萸丹。或有火丹，或有水丹，遍身起，遇水湿搏之，晃晃然如黄色，如有水在皮中，喜着眼及阴，此虽小疾，令人至死也。

　　治丹毒拓方升麻 漏芦 芒硝（各二两） 栀子（二十枚） 黄芩（三两） 蒴 （五两）

　　上件以水三升，浸良久，煮取二升。以故布染汁拓后，须服漏芦汤。

　　漏芦汤方 非里实证，不可用。

　　漏芦 白蔹 黄芩 麻黄 白薇 枳壳 升麻 芍药 甘草 大黄（各三两）

　　上以水一斗，煮三升，分三服，快下之。无药之处，只单用大黄下之。

　　五香汤 主热毒瓦斯，卒肿痛结核，或似痈疽，使人头疼寒热，气急者，数日不除杀人方。

　　青木香 藿香 沉香 丁香 薰六香（各一两）

　　上以水五升，煮取二升。分三服，不瘥更服之。

　　《刘涓子鬼遗方》治丹、痈疽始发， 热浸淫长成，拓汤方。

　　升麻 黄芩（各三两） 黄连 大黄（各二两） 当归 甘草（炙，各一两） 芎 （二两） 芒硝（三两） 羚羊角屑（一两）

　　上 咀。以水一斗三升，煮取五升，绞去滓。铛中纳芒硝，上火搅令成沸尽滓。稍分适冷热，贴帛拓肿上数过，其热随手消散。王练，甘林所秘不传此方。

　　朱氏家传治火丹伏龙肝 猪槽下土（多年者） 朱砂（少许）

　　上为末。鸡子清调，鹅毛扫。

　　又方踯躅花根 曲 土 壁上多丝虫窠 百草霜 伏龙肝 猪槽下土上如上法用之。

　　金花散（《鬼遗》） 治一切丹毒。

　　郁金 黄芩 甘草 山栀子 大黄 黄连 糯米（以上各一两）

　　上七味，生为末。冷水和少生蜜调药，以鹅毛扫之。

　　圣涂散 长沙医者，郑愈传治大孕丹，诸般毒。

　　凌霄花 万州黄（各一分） 苎根（半两，切、焙）

　　上同杵烂，以酒和蜜同调服少许，仍涂丹上立效。

　　麻黄散（《千金》） 治恶毒丹及风疹。

　　麻黄 升麻 葛根（各一两） 射干 鸡舌香 甘草（炙，各半两） 石膏（半合）

　　上 咀。以水三升煮取一升。大人作一服，三岁儿分三服，日三。

　　〔本事〕 治烟火丹发从背起，或两胁及两足赤如火。景天草，真珠末一两，捣和如泥，涂之。又方，治萤火丹从头起。慎火草（即景天）。捣，和苦酒，涂之。

　　丹毒，蓝靛敷，热即易（《子母秘录》）

　　〔肘〕 丹者恶毒之疮，五色无常。苎根三斤，水三斗煮汁，每日涂之。

　　治赤丹。用黄瓜种中瓤水，去子以器贮之。用时以水涂患处。又方，用腊雪贮器中，久化为水，以水涂赤游妙。（并《初虞世》）

　　〔丹〕 诸丹毒肿。蚯蚓矢水和敷之。（《圣惠方》《外台》同。）

　　〔千〕 疗丹瘾疹方，酪和盐煮。以手摩之，手下消。

　　治赤游风肿。荞麦面，苦酒调敷。（《兵部手集》）

　　〔杨〕 治热赤游丹。栝蒌末二大两，酽醋调涂之。

　　治五色丹毒。煮栗皮有刺者，洗之佳。

　　拔毒散 治热毒丹肿，游走不定。

　　石膏 寒水石（并生用，各四两） 黄柏 甘草（各一两）

　　上为细末。以新水调扫之，或纸花子小贴尤妙。凉水润之。

　　十二件单方 治丹毒，或得一物瘥。

　　水苔 生地黄 生松叶 蒴 叶 慎火草 浮萍 豆豉（水和） 大黄（水和） 栀子（水和）

　　黄芩（水和） 硝石 豆叶上一十二味，但得一味捣以贴之，即瘥。赤小豆末，和鸡子涂之。无鸡子水和用之。

　　疗灶丹，从两脚赤如火烧。

　　上用五加叶，烧作灰五两，取 铁槽中水，和涂之。

　　治丹毒瘤蜈蚣（干者，一条） 白矾（如皂子大） 雷丸（一个） 百部（二钱）

　　上为细末，醋调涂之。

　　郭氏金黄散 治热毒丹流游走不定，疼痛不止。

　　寒水石（二两） 郁金（一对） 蓝实 大黄 黄柏 黄连 景天（各一两）

　　上为细末。用鸡子清调敷，水亦可。

　　〔风丹〕痛者为丹毒，痒者为风丹。

　　贾宅小娘，风痒。黄精丸四十粒，与白术（七分） 枳实（炒） 黄芩（四钱）。

　　上分八帖，下之食前。

　　遍身风痒瘾疹。凌霄花细末，酒下一钱，立止。

　　鲍允中年五十岁，风丹痒甚，腹微疼，咽不利，面身微肿，五六日不退，两寸脉滑大实，右浮大，左浮弦小，以炒芩，炒连、归、芎、芍、地、桔、草、黍粘、紫葳各一钱，防风、黄 各半钱，凡五六帖而安。

　　〔世〕 河间神佑丸。（治风丹愈而复发，或隔一月发，或隔半年发者，此丸下之百发百中。

　　方见杂病水肿门。）

　　〔丹〕 一人患风丹，遍身痒，因酒得者。

　　浮萍（半两） 防风 黄 羌活（三钱） 当归（二钱） 干葛 麻黄（一钱） 生甘草（半钱）

　　〔世〕 治冷丹风。

　　防风 甘草 白僵蚕 蝉蜕 川芎 白芷 茯苓 荆芥 陈皮 浓朴 苍耳子 人参上为末。豆淋酒调服，二钱。

　　丹痒者，用韭叶掺些盐，与香油以手摩热，于丹上揩之，立愈。治风丹，用穿山甲洗去腥，于瓦上炒过存性，每一两入甘草三钱为末，米饮调服。治血风疙瘩疮，斑疮。浮萍捣取自然汁，豆淋酒下；四物浸酒下亦得。

　　〔丹〕 用羊蹄菜根，于生铁上以好醋磨，旋旋刮取，涂患处，未瘥更入硫黄少许，磨涂之。

　　卷之五

　　赤白游风

　　〔薛〕 赤白游风，属脾肺气虚，腠理不密，风热相搏，或寒闭腠理，内热怫郁。或阴虚火动，外邪所乘。或肝火风热，血热。治法：若风热用小柴胡汤加防风、连翘。血热用四物加柴胡、山栀、丹皮。风热相搏，用荆防败毒散。内热外寒，用加味羌活散。胃气虚弱，用补中益气汤加羌活、防风及消风散。血虚用加味逍遥散。阴虚逍遥散、六味丸。若肝肾虚热，用六味丸，则火自息，风自定，痒自止。若用祛风辛热之剂，则肝血愈燥，风火愈炽，元气愈虚，腠理不闭，风客内淫，肾气受伤，相火翕合，血随火化，反为难治矣。 一男子，秋间发疙瘩，此元气虚而外邪所侵也。先用九味羌活汤二剂，又用补中益气加羌、防而愈。后不慎起居，盗汗晡热，口干唾痰，体倦懒言，用补中益气汤加减八味丸而愈。 一妇人，身如丹毒，搔破脓水淋漓，热渴头晕，日晡益甚，用加味逍遥散而愈。 一妇人，患赤白游风，晡热痒甚。予用清肝养血之剂，不信。乃服大麻风药，臂痛而筋挛，又服化痰顺气之剂，四肢痿弱而殁。 一妇人患前症，数用风药，煎汤泡洗，以致腹胀而殁。 一女子，赤晕如霞，作痒发热，用加味小柴胡汤加生地黄、连翘、牡丹皮而愈。

　　如冰散 治风邪热毒，壅滞肌肉，荣卫不宣，蕴积成肿，血涩肤腠，如丹之状，风随气行，游无定处，邪毒攻冲， 赤热痛。

　　朴硝（五两，另研） 寒水石 蛤粉（各三两） 白芷（一两） 片脑（一钱，另研）

　　上为细末，研匀。每用新汲水调，稀稠得所，以鸡翎涂扫，不令药干。

　　治赤游肿方川大黄（二两） 慎火草（五两）

　　上各捣涂之，干即再涂。

　　治赤游肿流，遍身赤色，入腹即死方。

　　上用生猪肉敷上，数数换之。其肉虫、鸟俱不食，臭恶甚也。

　　卷之五

　　紫白癜风

　　（白 疡风）

　　〔海〕龙蛇散 治风虚顽麻，遍身紫白癜风，瘾痒痛者。

　　白花蛇（去骨，焙） 黑梢蛇（去骨，焙） 萆 天麻 黄 金毛狗脊 自然铜 骨碎补枫香（研） 草乌头（盐水浸，锉） 地龙（各一两） 乳香 没药（各三钱） 麝香（二钱）

　　上为细末，酒糊丸梧子大。每服十五丸，酒下食后；为末，酒调服亦得。

　　〔罗〕何首乌散 治白癜、紫癜诸风，筋骨疼痛，遍身疥癣，手足擘裂，睡卧不稳，行步艰难，兼疗 疾，眼断白仁，鼻梁崩塌，并宜服之。

　　何首乌 蔓荆子 石菖薄 荆芥穗 甘菊花 枸杞子 苦参（去芦） 威灵仙（各半两）

　　上为细末。每服三五钱，食后温酒调下，或茶清、或蜜水亦得，日进二服。

　　当归散 治皮风，紫白癜风。

　　当归（去芦） 赤芍药 苦参（去芦，各半两） 赤土（一两）

　　上为细末。生猪脂二两，熬油去渣。同蜜一两，作一处调药，隔一宿。每服一大匙，热酒调下，空心、食后各一服。并忌鸡、鸭、无鳞鱼、豆腐等物。

　　本事乌头丸 治宿患风癣，遍身黑色，肌体如木，皮肤粗涩，四肢麻痹。

　　草乌头（一斤）

　　入竹罗内以水浸，用瓦片于罗内就水中泷洗，如打菱角法。宜候泷洗去大皮及尖，控起令干。用麻油四两，盐四两，入铫子内炒令深黄色，倾出油，只留盐并乌头，再炒令黑色烟出为度。取一枚劈破，心内如米一点白恰好。如白多再炒，趁热取罗为末，用醋糊丸如桐子大。每服三十丸，空心晚食前，温酒下。真州资福阉，文雅白老有此疾，服数年黑 顿除，脚力强健，视聪不衰。有一宗人，遍身患紫癜风，身如墨，服逾年，体悦泽。予服之一年，诸风疥疮疡皆瘥。性差热，虽云去毒，要之五七日作乌头粥，啜之为佳。

　　粥法，用豫章集中者佳。

　　治紫白癜风涂药白矾 绿矾 生砒霜（各一钱）

　　上研极细如粉。用生茄子蒂，蘸擦患处，先浴后擦。

　　三黄膏 治紫白癜风疮癣疥。

　　雄黄 雌黄 砒霜（各半钱，并另研） 白矾 黄丹（并另研） 蛇床子（为末） 茹（各一两）

　　白胶香（另研） 轻粉（各一钱）

　　件用清油四两，入巴豆四粒煎黄色。去巴豆入诸药；又入黄蜡少许，熬成膏子。先用荆芥汤洗，后用药擦，神效。

　　四神散 治紫白癜风。

　　雄黄 雌黄 硫黄 白矾（各等分）

　　上研为细末。每用时，先浴令通身汗出，次用生姜蘸药擦患处良久，热汤洗。当日色淡，五日除根。

　　又方紫癜白癜两般风，附子雄黄最有功。姜汁调匀茄蒂蘸，擦来两度更无踪。

