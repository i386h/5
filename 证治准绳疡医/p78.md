<!-- { "loadSidebar": true } -->
　　〔世〕 紫白癜风，贝母为末，以胡桃肉蘸，洗浴后擦之，神效。又方，以信石好者为上，研极细，用真香油调如薄粥，过一宿，取清油敷之愈。又方，用金狮草，挪碎擦之。

　　累效。

　　〔丹〕 又方 杜大黄 飞矾上以肥皂为丸，擦之。

　　〔紫癜风〕夫紫癜风者，由皮肤生紫点，搔之皮起而不痒痛者是也。此皆风湿邪气。客于腠理与气血相搏，致荣卫否涩，风冷在于肌肉之间，故令色紫也。

　　白花蛇散 治紫癜风。

　　白花蛇（二两） 晚蚕蛾（二钱半） 白僵蚕（炒） 乌犀角屑 麻黄（去节） 何首乌 天南星（姜制） 天麻 白附子（炮） 桂心 萆 （酒浸） 白鲜皮 羌活（去芦） 蔓荆子 防风（去芦，各半两）

　　磁石（一两，醋淬为末，研）

　　上为细末，入研令匀，每服二钱，食前温酒调下，忌热面、猪、鱼、蒜等物。

　　酸石榴丸 治紫癜风，其效如神。

　　酸石榴（七枚，去皮，瓷盆内盛，随炊饭甑上蒸烂，绞取汁） 羌活（去芦） 防风（去叉）

　　薄荷叶 人参（去芦，各一两） 茺蔚子 白附子（炮） 苦参（去芦） 乌喙 犀角屑（各半两） 冬消梨（二十枚，去皮核，捣绞取汁）

　　上件为末。取前二味汁煎如膏，和丸如梧桐子大。每服二十丸，温酒送下，不拘时候。

　　桑枝煎 治紫癜风。

　　桑枝（十斤） 益母草（三斤）

　　上件用水五斗，慢火煮至五升，滤去渣，入小铛内熬为膏。每夜临卧服半合，温酒调下硫黄膏 治紫癜风。

　　硫黄 白矾（并细研，各一两） 砂（细研） 白附子（各半两） 附子 雄黄（细研，各七钱半） 蛇蜕（一条）

　　上为细末，入研令匀。用清油四两，黄蜡二两，先煎油三五沸，下蜡后入药末煎成膏。每取涂所患处，日三度用之。

　　灰 膏 治紫癜风。

　　灰 草（不以多少，烧作灰用，重纸衬水淋取汁，熬膏） 蛤蟆灰 白矾灰 硫黄（各半两） 雄黄（二钱） 朱砂（七钱半，水飞） 腻粉（研） 麝香（各一钱，研）

　　上外药为细末，同研令匀。用灰 膏调涂所患处，干即再涂之。

　　治紫癜风硫黄（二两，细研）

　　上先用粗布，擦患处令伤。用面油调药末如膏，一日三度涂之。

　　〔白癜风〕夫肺有壅热，又风气外伤于肌肉，热与风交并，邪毒之气伏留于腠理，与卫气相搏，不能消散，令皮肤皴起生白斑点，故名白癜风也。

　　乌蛇散 治身体顽麻，及生白癜风。

　　乌蛇（三两，酒浸） 白僵蚕（炒） 独活（去芦） 天麻 胡麻子（各二两） 天南星（二钱半） 白附子（炮） 川乌头（炮，去皮、脐） 桂心 防风（去芦） 细辛（去苗） 枳壳（去穣，麸炒） 蝉蜕（各半两）

　　上为细末。每服二钱，温酒调下，不拘时。

　　防风汤 治白癜风。

　　防风（去芦） 地骨皮 山栀子 王不留行 荆芥穗 恶实 人参（去芦） 生干地黄（各一两） 甘草（炙，七钱半）

　　上 咀。每服五钱，水二盏，入恶实根少许，煎至一盏半，去渣。温服不拘时候，日进二服，大有神效。

　　苦参散 治肺脏久积风毒，皮肤间生白癜不止。

　　苦参（去芦，三两） 松脂 附子（去皮，脐） 栀子仁 木兰皮 露蜂房（各一两） 乌蛇（二两，酒浸）

　　上为细末。每服二钱，温酒调下，不拘时候。

　　摩风膏 一治白癜风。

　　附子 川乌头 防风（各二钱） 凌霄花 踯躅花 露蜂房（各一两）

　　上件细锉。用猪脂三斤煎炼，看药黄焦，去渣候冷，收瓷合中用。摩风癜上，以瘥为度。

　　又方硫黄 密陀僧 腻粉 乳香（四味并另研） 杏仁 白僵蚕（炒）

　　上为细末，酥调成膏。用浆水洗疮，以生布擦破涂之，日夜四五次，甚妙。

　　治白癜风红灰 草 苍耳根茎（各五斤） 茄子根茎（三斤）

　　上件并晒干，一处烧灰。用水一斗，煎汤淋取汁，却于铛内熬成膏，以瓷合盛；用好乳香半两研，又入铅霜、腻粉各二钱半相和，入于膏内，用炼成黄牛脂二两，入于膏内调搅令匀。每取摩涂所患处，一日涂三上，夜涂一上。

　　治白癜风胡桃涂之胡桃（初生青者，五枚） 硫黄（半两，细研） 白矾（二钱半，细研）

　　上件和研为膏。月三两次涂之瘥。

　　治白癜风附子（一枚，生用） 硫黄（半个，研） 鸡子（三个，用米醋浸经七日，看壳软取出，用臼调药）

　　为细末。用米粉二钱半，更研令匀，鸡子白调涂之。

　　玉粉膏 治白癜风。

　　白矾 硫黄（各半两）

　　上件同研如粉。用醋调涂即瘥。

　　治白癜风如雪色硫黄 香墨（各一两半）

　　上件同研如粉。用生布揩癜上微伤，用醋和如膏涂之，作疮未瘥更涂。

　　三圣膏 治白癜风。

　　硫黄（生研） 黄丹（各半两，研）

　　上件用生绢袋盛，紧缚定。蘸生姜自然汁于白癜上搽之，日夜十次自愈。

　　治白癜风草乌（半两） 巴豆（二钱半）

　　上为细末。以醋和为剂，用绢布裹定。浴后擦之，其药力自下矣。

　　紫桂散 治白点渐长如癣。

　　桂（不以多少，去粗皮）

　　上为细末。唾津和调传，每日三四次涂敷之甚妙。

　　又方 萝卜白汁 生白矾（三钱） 先用生布揩令微破，调之，不过三上瘥。

　　又方 楸木白皮 细锉。用水五斗煎取五升，滤去渣，于慢火上再熬如稠膏，用不津器收。每用膏以手摩涂所患处，日三五次上效。

　　治白癜风淋洗桑柴灰（三斗）

　　上内大甑内蒸，使气溜下釜中，取汤淋汁热洗，不过五六度瘥。

　　〔白 〕《病源论》云：风白 者，面及颈项、身体、皮肉色变白，与肉色不同，亦不痒痛，谓之白 。此亦是风邪搏于皮肤，血气不和所生也。夫白 者，是肺风流注皮肤之间，久而不去之所致也。多生于项面，点点斑白，但无疮及不瘙痒，不能早疗即便浸淫也。

　　治面上风白弊帛 蟾头 蛇蜕皮 故麻鞋底 苕帚 甑带（各一两）

　　上件药，以月蚀之夜，盛蚀时合烧灰为末。每服一钱，温酒调下，日进三服。更用此散醋调涂之甚妙。忌鸡、猪、鱼肉、大蒜等物。

　　治白硫黄（研细） 草决明 半夏（生用） 槲树皮（烧灰，各一两） 蛇蜕皮（一条，烧灰）

　　上为末。用清漆和之，薄涂白处。欲涂药时，先用巴豆中截摩白处，令皮微起，却敷药二三遍即愈。

　　又方雄黄 硫黄（并细研） 附子（生用，各一两）

　　上为细末，醋调涂之。

　　又方雌黄 硫黄（各二钱半） 蛇蜕皮（二条，烧灰）

　　上件同研为末，月醋调如膏。先以巴豆中截揩白处令皮起，然后敷药三二遍瘥。

　　又方 硫黄（研） 川乌头（各一两） 为细末，醋调涂之。

　　又方 桂心（为末） 以唾调涂驳上，日再涂即愈。

　　又方 取树孔中水，温热洗之。然后捣桂心、牡蛎等分为末，用面油调涂白驳上，日三夜一。

　　又方 先用新布擦令赤，用醋摩巴豆涂之效。

　　又方 鳗鲡鱼脂上先洗拭驳上，擦令微痛。用鱼脂涂之，一上便愈。

　　治白 用蛇蜕烧末，醋调敷上神效。

　　〔 疡风〕夫风邪积热居于肺府，久而不散，流溢皮肤，令人颈边、胸前、腋下、自然斑 ，点点相连，其色微白而圆，亦有紫色者，亦无痛痒，谓之 疡风也。凡此皆风之与热，伏留肌腠之间，气血不和乃生此疾也。

　　乌蛇散 治 疡风，斑 如白癜。

　　乌蛇（三两） 犀角屑（一两） 防风 羌活（并去芦） 黄芩（去芦） 苦参（去芦。各二两） 人参丹参 玄参 沙参（各去芦） 桂心 秦艽（去芦土） 川芎 栀子仁 白鲜皮 川升麻 通草 白蒺藜 枳壳（麸炒，去穣，各一两）

　　上为细末。每服二钱，温酒调下，食后良久服之。忌鸡、猪、鱼、蒜、热面等物。

　　炊帚散 治面及项忽生白点，状如白癣，名曰 疡。

　　故炊帚 甑带 鞋底 蛇蜕皮（各半两）

　　上件四味，以月蚀夜，伺候月正蚀时，都烧之成灰，研令细。每服二钱，温酒调下，不拘时候，仍用醋调药如膏，涂敷 上即消。

　　又方 乌蛇（一条）

　　上为细末。每服二钱，用热豆淋酒调下，日进三服。

　　女萎膏 治身体 疡斑驳。

　　女萎 附子 鸡舌香 木香 白芷（各半两） 麝香（研，一钱）

　　上件细锉。用腊月猪膏半斤，煎药看黄焦便去滓，入麝香搅令匀，放凝。用粗布擦斑上微疼，涂之即瘥。

　　蜀水花膏 治沥疡。

　　蜀水花 鹰粪白 白附子 白蔹 当归（各一两） 麝香（一钱，另研）

　　上件锉碎。用猪脂一斤，合煎诸药，焦黄去渣，候冷。入麝香搅令匀，于瓷合中盛。

　　先擦微破，敷涂之。

　　苍耳丸 治 疡风。

　　苍耳叶（不计多少，阴干） 莨菪子上为细末。每用五两，取粟米二合煮作粥，即研如膏。却用莨菪子淘去浮者，炒令黄黑色，捣为末，用一两相和令匀，丸如绿豆大。每服二十丸，空心，温酒送下，晚食前再服。

　　又方附子 硫黄（各半两，研） 苍耳（一握，阴干）

　　上为细末，用醋调。先以生布揩擦，微赤破，敷涂之，干即更涂。一方，加铁精，无苍耳。

　　又方 蒴 （二斤） 防己（半斤） 并烧灰，用水淋取酽汁。洗 疡讫，后别用醋研防己，涂之即愈。

　　又方羊蹄草根。蘸醋于生铁上磨，旋旋刮取，涂于患处。未瘥，更入硫黄少许，同磨涂之。

　　又方青胡桃皮（三枚） 硫黄（二钱半，细研）

　　上件烂捣，入酱少许，更研令匀。先用泔清洗之，然后涂于患处。

　　又方 乌贼鱼骨，用三年陈醋研磨如糊。先用生布擦令肉赤，即涂其上。

　　又方 五月收赤脚蜈蚣，烧灰醋调涂之。

　　又方 用自死蜣螂为末。先用布揩擦患处令热，敷之一宿即瘥。

　　卷之五

　　乌白癞

　　〔乌癞〕夫癞疾皆是恶风及犯触忌害所得，初觉皮毛变黑或淫淫苦痒如虫行，或眼前见物如垂丝，言语无定，心常惊恐。皮肉之中，或如桃李，隐疹赤黑，手足顽麻，针刺不觉痛，脚下痛顽，不得踏地。凡食之时，开口出气，而鸣语亦如是。身体生疮痛痒，而时如虫行。

