<!-- { "loadSidebar": true } -->
　　或两肘如绳缚，此名乌癞，又有黑癞，凡二癞之症，大同小异，故不别录也。

　　 皮丸 治乌癞皮 蚺蛇头（各烧存性） 魁蛤（各一枚） 蜈蚣（一条半） 虻虫（去头足翅） 蛴螬（焙干）

　　红娘子（去头足翅） 水蛭（糯米炒熟） 斑蝥（去头足翅） 蜘蛛（焙，各三个） 鲮鲤甲（三片）

　　龙骨（研） 川椒（炒） 川大黄 黄连 麝香（研） 桂心 水银（各半两） 石膏（细研） 川芒硝（各一两） 白矾（枯） 滑石（研、水飞） 甘遂（与胡麻同炒，以胡麻熟为度，各二钱半） 附子（二枚，炮去皮脐） 巴豆（去皮膜心油） 雷丸（各十五粒）

　　上为细末，入研令匀。炼蜜和丸如小豆大。每眼一丸，温水送下，空心、临卧各一服，未觉每服加一丸。如小便茎中痛，即有虫下皆死也。细观形状。痛多即减一丸，痛少则加至二丸，以瘥为度。

　　上方乃攻毒取虫之峻剂，非灼知脏腑有虫毒及精神可胜攻下者，不可轻服，仍参薛氏治 风变症类症治法用之。（见杂病准绳第五。）

　　治乌癞，皮肤为黑生疮肿痛，杀虫雄黄药涂之。

　　雄黄（水飞） 金星石 银星石 紫石英 白石英 太阴玄精石 马牙硝 白矾（各一两）

　　上为细末，入瓷合中，用白土泥固济候干，用炭火五斤， 通赤即止。以土盖 药合，候来日取出，于湿地上纸衬盆盖，出火毒三伏时。再研如粉，取枫树胶煮汁和调。每日用涂之，以瘥即止。

　　硫黄散 治乌癞疮，久不瘥。

　　硫黄 雄黄 雌黄 金星石 银星石 握雪石 水浮石 寒水石 密陀僧 马牙硝 不灰木 槐白皮蝉蜕 乱发灰 蜂窠灰 蜗牛子 牡蛎 麝香（以上各一钱） 白矾（五钱）

　　研细。用水银半两，以津唾杀研如泥，另入腻粉二钱半，用生清油四两调匀。每于患处遍涂之立效。

　　大黑神膏 治乌癞，及诸癞遍身生疮，及多脓血。

　　川乌头 芎 川升麻 防己（去皮） 黄柏 黎芦 黄连 白矾（细研） 雄黄 雌黄（并细研） 胡粉（各半两研） 巴豆 杏仁（各十四粒） 松脂 乱发（各如鸡子大）

　　上锉如大豆粒。用猪脂二升并药同煎，以乱发消尽为度。绵滤去渣，后入雄黄、雌黄、胡粉、白矾搅匀，收入瓷器中。每用涂于疮上，一日至夜三次涂之。每次以热盐汤洗过，然后更涂之。药勿令入口、眼。

　　治乌癞杀虫雌黄（不拘多少）

　　上研如粉。用醋和鸡子黄搅匀，涂于疮上，干即再涂。

　　蜂房酿酒 治乌癞。

　　露蜂房（五两） 苦参（四斤）

　　上件细锉。用水三斗煮取一斗二升，去渣。浸曲四斤半，炊糯米三斗，入曲 搜拌如常酝法。酒熟压去糟。每温一小盏，食前服之。

　　〔白癞〕夫白癞病者，其语声嘶嘎，目视不明，四肢顽疼，身体大热，心中懊恼，手脚缓纵，背膂拘急，内如针刺，或生瘾疹而起，往往正白在皮肉里，鼻有 肉，目生白球，当于瞳子，视无所见，名白癞也。

　　白花蛇散 治癞病，语声嘶嘎者。

　　白花蛇（酒浸） 晚蚕蛾（去头足翅） 天麻 槐子 羌活 防风（各去芦） 蔓荆子 威灵仙白鲜皮 枳壳（去穣，麸炒，各一两） 甘草（炙，半两）

　　为细末。每服二钱，温酒调服。不拘时，日进二服。

　　鲮鲤甲丸 治白癞鲮鲤甲（三片） 蝮蛇（半条） 魁蛤（半枚） 水蛭（生用） 蜘蛛（生用） 斑蝥（去头足翅）

　　虻虫（去足翅，各二个） 蛴螬（生用，三个） 蜈蚣（一条） 龙骨（半两，研） 石膏（一两，细研、水飞）

　　白矾（枯） 滑石 川芒硝 硝石 水银（与硝石点楮汁，研令星尽） 川大黄 黄连 桂心（各半两） 附子（炮去皮脐，二枚） 雷丸（十枚） 巴豆（十二粒，去皮，心、膜、油） 川椒（二钱半）

　　上为细末，炼蜜和丸如梧桐子大。每服二丸，空心、临卧温水送下，日进二服。

　　天麻煎 治白癞。

　　天麻（一斤） 天蓼水（三斤）

　　上件锉，如大豆粒。用水三斗，入银锅或石锅中熬至一斗二升，滤去渣，却于慢火上熬如稀饧。每服半匙，食前、用荆芥薄荷酒调下。

　　又方 治白癞。

　　马鞭草（不以多少） 为细末。每服一钱，食前、用荆芥薄荷汤调下。

　　苦参酒 治周身白点如脂、如榆荚。搔之白屑落，或痒、或痛。色白渐展，世呼白癞。

　　苦参（五斤） 露蜂房（五两） 皮（一具）

　　上锉碎。用水三斗煮取一斗，去渣。浸细曲五斤，炊黍米三斗，拌如常酝法，酒熟压去糟。每于食前温饮一小盏。

　　治白癞。

　　斑蝥（十四枚） 大蝮蛇（一条，干者首尾全）

　　上件用酒七升，入瓷瓶中，用糠火煨酒及一升，滤去渣，收瓷合中。每用薄涂于白癞上。

　　卷之五

　　瘾疹

　　孙真人论曰：《素问》云，风邪客于肌中则肌虚，真气发散，又被寒搏皮肤，外发腠理，开毫毛，淫气妄行之则为痒也。所以有风疹瘙痒，皆由于此。又有赤疹者，忽然起如蚊虫咬，烦痒极者，重抓疹起，搔之逐手起。又有白疹者发冷；亦有赤疹，盖赤疹者发热。 夫风瘾疹者，由邪气客于皮肤，复遇风寒相搏，则为瘾疹。若赤疹者，由冷湿搏于肌中，风热结成赤疹也。遇热则极，若冷则瘥也。白疹者，由风气搏于肌中，风冷结为白疹也，遇冷则极，或风中亦极，得晴明则瘥，着浓暖衣亦瘥也。其脉浮而洪，浮则为风，洪则为气，风气相搏，则成瘾疹；致身体为痒也。 丹溪云：疹属热与痰，在肺清火降痰，或解散出汗，亦有可下者。 疹在表者，消毒饮子、防风通圣散。在里者，大柴胡汤、四顺饮子。虚者补中益气汤。皆同伤寒施治也。 朱院君三十余，久患瘾疹，身痹而紫色，可与防风通圣散加牛蒡子为极细末。每二钱，水盏半，入姜汁令辣，煎；食前、热饮之。

　　或问斑疹何如？曰：方论皆谓缘肌中有湿，若凉热之气所折，热结不散则成赤疹。若因风邪所折，风热相搏则成白疹。赤疹得热则剧，得冷则减，盖热气郁于内，故恶热宜冷。白疹得阴雨则甚，得晴则消，盖热气散释于外，故恶冷宜热。热搏于血分，其邪因并发于表则赤。若风湿搏于气分，则气液不行，因邪并发于表则白。夫如是然后与治法相应，邪热者，故恶热而喜凉。邪湿者，故恶雨而喜晴矣。方论中又有风痘 者，即《内经》所谓汗出见湿，乃生痤痱。又曰：劳汗当风，寒薄为郁乃痤痱，即瘾疹属也。 ，类也，此皆谓外邪郁肌肉玄府之热者矣。然则与《内经》言少阳少阴而君相二火，客热之胜为丹疹外发者，方论中则无有也。故人气、君相二火郁发而变者，宜乎未之及耳。

　　若此条是人气所变之一者也。故二火郁发出血气之表，与外邪所郁无异。更有小儿发痘疮之外必有出疹二次，亦是君相二火发出未尽之胎毒也。

　　初虞世治皮肤风热，遍身生瘾疹。牛蒡子、浮萍等分，以薄荷汤调下二钱，日二服。

　　苦参丸（《衍义》） 有人病遍身风热细疹。痒痛不相任，连脑、胫、脐、腹及隐处皆然，涎痰亦多，夜不得睡。

　　以苦参末一两，皂角二两，水一升揉滤取汁，银石器熬成膏，和苦参为丸如桐子大。

　　食后温水服二十丸，次日便愈。

　　《千金方》治法，白疹宜者矾石汁拭之。或煮蒴 和少酒以浴之良。（姚氏，以治赤疹），或煮石南汁拭之良。或水煮鸡屎汁拭之。余一切如治丹方法。俗呼为风屎，亦名风尸。盛者石南汤主之。

　　石南汤（《神巧方》亦名石南根饮子） 治风瘾疹，搔之则作疮。风尸身痒，卒风面目肿起。

　　石南叶（《神巧》用根） 干姜（炮） 黄芩 细辛（去苗） 人参（去芦，各一两） 桂心 麻黄（去节） 当归 芎 （各一两半） 甘草（炙，二两） 干地黄（七钱半） 食茱萸（一两二钱半）

　　上为 咀。每服四大钱，水一大盏，好酒二合，同煎至八分，去渣。热服不拘时候，衣盖令出汗。

　　加味羌活饮 治风寒暑湿外搏肌肤，发为瘾疹，憎寒发热，遍身瘙痒，随脏气虚实，或赤或白，心迷闷乱，口苦咽干。

　　羌活 前胡（并去芦，各一两） 人参 桔梗（并去芦） 甘草（炙） 枳壳（去穣，麸炒） 川芎 天麻茯苓（去皮，各半两） 薄荷 蝉蜕（去头，各三钱）

　　上为细末。每服三大钱，水一盏，生姜三片，煎至七分，去渣。温服无时。

　　羚羊角散 治风瘾疹，遍身痒痛，心胸满闷。

　　羚羊角屑 白鲜皮 白蒺藜 防风（去芦） 麻黄（去节） 甘草（炙） 羌活（去芦，各一两） 枳壳（麸炒，去穣，半两） 人参（去芦） 杏仁（去皮尖，麸炒） 黄芩（各七钱半） 生干地黄上为 咀，每服四钱，水一中盏，煎至五分，去渣。入酒一合，更煎一两沸温服。

　　桦皮散 治肺脏风毒，遍身疮疥及风瘾疹。

　　枳壳（去穣，用炭火烧存性） 桦皮（烧灰，各四两） 甘草（炙，半两） 荆芥穗 杏仁（各二两，麸炒，去皮尖）

　　上件除杏仁用水一碗，于银器内熬去水一半已来，放令干，另研令细；次用诸药未同研匀，于瓷合内收之。每服三钱，食后温酒调下。

　　犀角散 治风瘾疹，心闷。

　　犀角屑 川升麻 人参 玄参 沙参 防风（四味，各去芦） 白鲜皮 白蒺藜（各一两）

　　甘草（炙） 马牙硝（各半两，研） 牛黄（二钱半，研细）

　　上为细末，入牛黄末同研令匀。每服二钱，用竹叶汤调下，不拘时。

　　鬼箭羽散 治风瘾疹，累医不效。

　　鬼箭羽 白蒺藜 防风（去芦） 白蔹 甘草（炙） 白矾（枯，各一两）

　　上为细末。先用粟米粉五合粉身了。每服二钱，温熟水调下，不拘时。

　　漏芦丸 治风瘾疹。

　　漏芦（一两） 枳壳（麸炒，去穣） 苦参（各三两） 防风（去芦） 川大黄（ ） 乌蛇上为细末。炼蜜和捣三二百下，丸如梧桐子大。每服三十丸，用温浆水送下，食后服。

　　枫香丸 治风瘾疹，痒不可忍。

　　枫香 白鲜皮 白蒺藜 蛇床子 羚羊角屑（各一两） 川乌头（炮，去皮脐） 本（去芦）

　　仙灵脾 蔓荆子 莽草 赤箭（各半两）

　　上制服法，同前。

　　加味乌荆丸 治瘾疹上攻头面。赤肿瘙痒，抓之皮脱落作疮作痒，或痛淫液走注，有如虫行。

