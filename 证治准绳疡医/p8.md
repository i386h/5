<!-- { "loadSidebar": true } -->
　　尹老，家素贫寒，形志皆苦，于手阳明经分出痈，第四日忽肿，幼有 疝，其臂外皆肿痛，先肿在阳明。左右寸皆短，中得之俱弦，按之洪缓有力，此痈得自八风之变，以脉断之，邪气在表，然其证大小便如故，饮食如常，腹中和，口知味，知不在里也，不恶风寒，止热躁，脉不浮，知不在表也，表里既和，知邪止在经脉之中，凝滞为痈，出身半以上，风从上受之也，故与却寒邪，和经脉中气血，使无凝滞也。

　　白芷升麻汤白芷（七分） 升麻 桔梗（各五分） 甘草（炙） 黄芩（生） 归梢 生地（各一钱） 酒黄芩黄 连翘（各二钱） 中桂（少） 红花（少）

　　上水酒各一盏，同煎至一盏。临卧热服，一服愈。此证虽曰经脉之中，然得之自八风之变，其药制度皆发表之意。

　　妇人两乳间出黑头疮，疮顶陷下，作黑眼子，其脉弦洪，按之细小。

　　升麻 连翘 葛根（各一钱半） 肉桂（三分） 黄 归身 甘草（炙，各一钱） 黍粘子（五分）

　　黄柏（二钱）

　　上作一服。水一盏，酒半盏，煎至一盏，二服愈。

　　〔罗〕 汗之则疮已。丁巳年，委予从军。回住曹州，有赵同知舅，经历。病头面赤肿，耳前后尤甚，疼痛不可忍，发热恶寒，牙关紧急，涕唾稠粘，饮食难下，不得安卧。一疡医，肿上砭刺四五百余针，肿赤不减，其痛益甚，不知所由然。予往诊视，其脉浮紧，按之洪缓，此寒覆皮毛，郁遏经络，热不得升，聚而赤肿。经云：天寒地冻，则水冰。人气在中，皮肤致，腠理闭，汗不出，血气强，内坚涩，当是之时，善行水者不能注冰，善穿地者不能凿冻，善用针者亦不能取四厥，必待天温冰释，冻解而水可行，地可穿，人脉亦犹是也。又曰：冬月闭藏，水冰地坼，故用药多而少针石也，宜以苦温之剂，温经散寒则已，所谓寒致腠理，以苦发之，以辛散之也，宜以托里温经汤。麻黄苦温发之者也，故以为君；防风辛温散之者也，升麻苦平、葛根甘平解肌出汗，专治阳明经中之邪，故以为臣；血流而不行者则痛，以香白芷、归身辛温，以破血散滞；湿热则肿，苍术苦甘温，体轻浮，力雄壮，能泄皮肤腠间湿热；人参、甘草甘温，白芍药酸微寒，调中益气，使托其里也，故以为佐。各锉如麻豆大，同秤水煮饵之，以薄衣覆其首，以浓被覆其身，且卧于暖处，则经血温，腠理开，寒乃散，阳气伸，大汗出，肿减八九；再服去麻黄、防风，加连翘、黍粘子，痛肿悉去，经言汗出则疮已，信哉。

　　托里温经汤 治寒覆皮毛，郁遏经络，不得伸越，热伏荣中，聚而赤肿，痛不可忍，恶寒发热，或相引肢体疼痛。

　　麻黄（去根、节） 白芷 当归（各二钱） 防风（去芦） 葛根（各三钱） 升麻（四钱） 甘草（炙） 白芍药（各一钱半） 人参 苍术（各一钱）

　　上锉如麻豆大。每服秤一两，水二盏，先煮麻黄令沸熟去沫，再下余药，同煎至一盏，去渣。大温服讫，卧于暖处，即以绵衣覆之，得汗而散。

　　〔垣〕 蒲津，王世祥，年七十。感寒湿地气，二月间得附骨痈，于左腿外侧足少阳之分，少侵足阳明分，阔六七寸，长一小尺，坚硬漫肿，不辨肉色皮泽，深以指按，至骨大痛，又行步作痛，与药下咽，疼痛立止，二日后柔软而肿消矣。

　　内托黄 酒煎汤柴胡 黍粘子（各钱半） 连翘 肉桂（各一钱） 黄 当归梢（各二钱） 黄柏 甘草（炙，各五分） 升麻（七分）

　　作一帖。好酒一盏半，煎至一盏，大温空心食消尽服之，少时以早膳压之，使不令大热上攻，犯上中二焦也。

　　贾德茂男，十岁。四月天气大热，于左足大腿近膝股内，足厥阴肝之经，少侵足太阴脾之经分，出附骨疽，不辨肉色，漫肿，皮泽木硬，痛势甚大，其脉在三部细弦，按之洪缓，略有力。

　　内托黄 柴胡汤黄 （二钱） 柴胡梢（一钱） 羌活（五分） 连翘（一钱二分） 肉桂（三分） 土瓜根（酒制，一钱）

　　生地（一钱） 黄柏（酒洗，三分） 当归尾（七分半）

　　上作一服。酒一盏，水三盏，煎至一盏。空心热服，一服愈。

　　上方皆东垣及罗谦甫、丹溪随痈疽所发分野制之也，其方皆以发表为先，不过一二服而愈。如痈疽发在太阳经分野，必用防风、羌活；阳明经分野，必用香白芷、升麻；少阳经分野，必用柴胡；太阴经分野，必用芍药、升麻；少阴经分野，必用独活；厥阴经分野，必用青皮、柴胡，皆以桂佐之。身半以下者，必用酒、水多，熟煎之，空心服，使药下行，身半以上者，必用酒、水少，带生煎之，临卧服，使药上行。脉细小无力，必于本经药中加辛热剂，脉洪大有力，必于本经药中加苦寒剂。随证加减，活泼泼地，其效如神，真良医也。

　　卷之一　肿疡(十六)

　　辛凉解表

　　脉有力而数者，春夏者宜之。其药则前条东垣、谦甫、丹溪诸方（除托里温经汤） 皆是也。

　　〔丹〕 吕孺人，恶寒发热，腹上有小疽，此血少有热，与此药。

　　白术 川芎（三钱） 赤芍药 连翘（二钱半） 陈皮 黄芩 防风（二钱） 木通（一钱半） 甘草（五分） 分五帖，水煎服。

　　又治一好酒老媪脑疽，脉弦紧急且涩，用大黄，酒煨、细切，酒拌炒为末，又酒拌炒人参，人姜煎调一钱重，过两时再与，得睡而上半身汗，睡觉病已，亦辛凉解表之意。

　　当归拈痛汤 治一切风湿热毒，浸淫疮疡，下注湿毒，脚膝生疮赤肿，里外兼疮，脓水不绝，或痒或痛，脉沉紧实数动滑者，并宜服之。

　　羌活 人参 苦参（酒制） 升麻 葛根 苍术（各二钱） 甘草（炙） 黄芩（酒制）

　　茵陈叶（酒炒，半两） 防风 当归身 泽泻 知母（酒制） 猪苓（各三钱） 白术（一钱半）

　　上 咀，每服一两。水煎空心服，临睡再服之。

　　按：此足太阳、阳明、三阴药也，东垣本处为治香港脚湿热之剂，然世人用治以上诸疮甚验故录之。

　　缩毒全粉散（《鬼遗》） 治但疼痛，不急胀。

　　干葛 甘草 郁金 川芎 栝蒌根 白芷（各等分）

　　上并生为末。每服一钱，温酒入蜜调下，不拘时。此药大散五脏积毒凝滞，日三服。

　　复煎散 治痈疽，发背。

　　黄柏 黄芩 黄连 知母 生地黄（酒洗，各一钱） 防己 山栀 羌活 黄 麦门冬甘草（炙） 独活 人参（各半钱） 当归尾（二钱） 陈皮 防风梢 甘草梢（生） 苏木 当归身五味子 猪苓 本 连翘 桔梗（各一钱半）

　　上 咀，每服四钱。水一盏，煎至七分，去滓，随证上下食前后服。

　　羌活当归汤（脑疽） 黄柏当归汤（发背） 黄连消毒饮（脑疽） 内托升麻汤（乳痈） 散肿溃坚汤升麻调经汤（并瘰 ） 东垣连羌散坚汤 消肿汤（并马刀） 柴胡通经汤（马刀） 郭氏升麻牛蒡子散（时毒） 中和汤（时毒）

　　卷之一　肿疡(十六)

　　辛平解表

　　不寒不热，半阴半阳者，宜之。

　　良方升麻和气饮 治疮肿、疖疥、痒痛。

　　甘草 陈皮（各一两半） 芍药（七钱半） 大黄（半两，煨） 干葛 苍术 桔梗 升麻（各一两）

　　当归 茯苓 白芷（各二两） 干姜 枳壳（各半钱） 《三因方》有浓朴（半钱）

　　上 咀，每服一两，水煎。

　　按：此手足太阴、阳明经药也，五积散加减法，世俗多用之，故收入。盖欲燥脾胃胜湿和气，为治疮之剂，然临证而不通变，恐未合宜也。

　　加味当归饮子（见前）

　　圣济总录金针散 治发背，诸疮肿。

　　皂角针（春取一半新，采一半黑者）

　　上一味不拘多少，晒干为末。食后，酒调二三钱服。

　　按：丹溪曰：此药治痈疽，已破未破皆用，直领到溃处，谓当入群队中用也。

　　卷之一　肿疡(十六)

　　辛温解表

　　脉无力而缓者，秋冬者，宜之。

　　精要十宣散人参 当归 黄 （各二两） 川芎 防风 浓朴 桔梗 官桂 甘草 白芷（各一两）

　　上为细末，每服二钱，加至六钱止。热酒调下，日数服以多为妙。不饮酒者，用木香浓煎汤下，然不若酒力之胜也。许学士云：此方得于都下异人，济苦者不可胜数。陈无择谓：此药在第四节服者非也，早服中病者，必消散。

　　《卫生宝鉴》曰：诸痛痒疮疡，皆属心火，言其常也。如疮盛形赢，邪高痛下，始热终寒，此反常也，固当察时下之宜而权治。故曰，经者常也，法者用也，医者意也，随其宜治之，可收十全之功矣。故此方用之于痈疽初发，或已发，或内托。然疮证脉缓涩，或身倦恶寒热少，脉弦或紧细者，宜用之，散风寒助阳之剂也，表里气血之药。若施之于积热 毒，更不分经络、时宜，不能无误也。

　　丹溪曰：《精要》谓，排脓内补十宣散，治未成者速散，已成者速溃，诚哉是言也。若用之于些小痈疮，与冬月时令，尽收内托之功；若于冬月肿疡用之，亦可转重就轻，移深为浅。若溃疡于夏月用之，其桂朴之温散，佐以防风、白芷，吾恐虽有参 ，难为倚仗。

　　比见世人用此者，不分痈疽、冬夏，无经络，无前后，如盲人骑瞎马，夜半临深池，危哉。

　　十六味流气饮 治无名恶肿，痈疽等证。

　　川芎 当归 芍药 防风 人参 木香 黄 官桂 桔梗 白芷 槟榔 浓朴乌药 甘草 紫苏 枳壳上 咀，水煎服。

　　按：此表里气血药也，复以疏风助阳之剂，世俗多用之，故收入。非脉之洪缓、沉迟、紧细者，不宜用此。每见外科诸家载此，往往不分经络、脉证，不具时宜，但云化毒消肿。有云不退者，加以补气血之药。盖又使入不能无疑也，用者当触类而长之。

　　凡治疮疡，不审元气虚实，病在表里，便服败毒、流气等药，必有失误。盖败毒散发表药也，果有表症，止宜一二服，多则元气损，毒愈盛，虽有人参亦莫能补。流气饮耗血药也，果气结胸满，只宜二三服，多则血反致败，虽有芎归亦难倚仗。丹溪曰：此不系膏粱丹毒之变，因虚劳气郁所致也。

　　千金托里散 治一切疮肿、发背、疔疮。

　　黄 （一两半） 浓朴 防风 桔梗（各二两） 连翘（二两二钱） 木香 没药（各三钱） 乳香（二钱） 当归（半两） 川芎 白芷 芍药 官桂 人参 甘草（各一两）

　　上为细末。每服三钱，酒一大盏，煎三二沸，和滓温服。

