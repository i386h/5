<!-- { "loadSidebar": true } -->
　　川乌头（汤洗，浸三五次，去皮尖，焙干） 荆芥穗（各半两） 当归（水浸三日，洗、焙干秤一两）

　　薄荷（五钱）

　　上为细末。醋煮糊和丸如梧桐子大。每服五十丸，温酒或茶清送下。

　　治风瘾疹，疼痒不可忍。

　　赤土（不拘多少，细研。）

　　每服一钱，空心温酒调下。

　　治遍体疹风 侧子（作末） 冷酒调服。

　　治风瘾疹，痒不止。

　　枳壳（麸炒，去穣，三两） 为细末。每服三钱，水一中盏煎至七分，去滓。温服无时。一方，水煮枳壳，为煎，涂之。

　　治风疹入腹，身体肿，舌强干燥。

　　蔓菁子（三两，为细末）

　　每服二钱，温酒调下。

　　又方白蜜（一合） 酒（二合） 二味调和，空心温服。

　　又方白僵蚕（不拘多少，焙令黄色）

　　上为细末。用酒调服之。立瘥。

　　乌蛇膏 治风瘾疹，结肿攻冲，遍身发热痒痛，及治筋脉挛急。

　　乌蛇 当归（去芦） 木鳖子（去壳） 枳壳（去穣） 大黄（各一两） 天麻 附子 乌喙 天南星桂心 细辛（去苗） 吴茱萸 羌活（去芦） 苍术（去粗皮） 防风 牛膝 川椒 白芷 白僵蚕 干蝎（各半两）

　　上件药并生用锉碎。以头醋半升，拌浸一宿。用腊月炼成猪脂二斤于当中，入药以慢火煎，看白芷变黄紫色下火，滤去渣令净，入于瓷合内盛之，用摩涂于所患处立效。

　　蒴 膏 治风瘙瘾疹，皮肤中苦痒，搔之血出。

　　蒴 根 蔷薇根（各二两） 白蒺藜 附子 独活（去芦） 白芷 防风（去芦） 苦参（去芦）

　　川升麻 漏芦 汉防己 川椒 木香 蛇衔草 茺蔚子 枳壳（一方作枳实） 莽草 犀角屑（各一两）

　　上件并生用细锉。以头醋浸一宿，明旦用铜石银锅中盛，慢火上。以腊月炼成猪脂二斤半，与药同煎，令白芷赤色膏成，滤去渣，盛瓷合中。每取涂摩患处，累用即瘥。一方，无蔷薇根。

　　莽草膏 治身体赤瘾疹而痒，搔之随手肿起。

　　莽草（七钱半） 当归 芎 大戟 细辛 芍药 芫花 川椒 踯躅花 附子 蒴 根（各一两） 苦参（二两） 猪膏（成炼者，三斤）

　　上件细锉。用酒浸一宿，猪膏煎之，候附子色黄膏成，去渣。以敷病上，日三用之。

　　青羊脂膏 治风热赤疹，搔之逐手作疮。

　　青羊脂（四两） 甘草 芍药（各三两） 白芷 白芨 黄芩 防风（去芦） 黄 升麻 寒水石（各一两） 石膏 竹叶（切，各一升）

　　上为 咀，先用水八升煮石膏、竹叶取四升，去渣，浸诸药。猪脂二斤合煎，膏成。

　　敷病处效。

　　蒴 煎 治赤、白风瘾疹。

　　蒴 根 白蒺藜 兔藿 细辛 虎杖（各三两） 辛夷 白矾 盐（各二两）

　　上锉并生用拌匀。每药五两，水一斗煮取二升，去渣，再煎至半升。用绵蘸药涂患处，频涂之即效。

　　治风肿及瘾疹。

　　白矾 锻石（各一两）

　　上件为末。用生姜自然汁调和如稀糊。薄涂患处，日用一上效。

　　治风瘾疹，宜用枫香汤洗之枫香（半斤） 芎 川大黄 黄芩 当归 川升麻 甘草 射干（各二两） 苦参（三两）

　　蛇床子（一两）

　　上件药并生用 咀。每用五两，水一斗煮取五升，去渣。看冷热洗病上，日三五度。

　　治风身体生瘾疹，宜用蒴 根汤洗之。

　　蒴 根 蒺藜苗 当归（各五两） 蛇床子 细辛（各二两）

　　上件细锉。用水一斗五升煮取一斗，去渣。看冷热洗患处，日用三五度，药水冷，再温用之。

　　地骨皮汤 治风瘾疹。

　　地骨皮（半斤） 当归（四两） 盐（二两） 白矾末（一两）

　　上件细锉。每用药五两，水九升，煎取二升，去渣再煎至一升，收瓷器中。用绵蘸拭患处，五七度瘥。

　　治风瘾疹，淋洗神效。

　　蒴 白蒺藜 白矾（细研。后入） 茵芋 马蔺子 茺蔚子 细辛 扁竹（各二两）

　　上锉。用醋浆水一斗煮取五升，去渣。入白矾洗之。

　　治风瘾疹，百治不瘥神效。

　　白矾（五两）

　　上为末。用酒三合，小便一升，煎如稀膏。以绵蘸药于上，轻手揩之令热彻入皮肤，其风疹须臾消散。一方，只用白矾末，酒浸。帛蘸染患处。

　　治十种瘾疹。

　　上用锻石不拘多少。研极细，和醋浆水涂疹上，随手即减。 《千金方》用锻石淋取汁，洗之良。

　　又方 蒴 煮汤，和少酒涂之，无不瘥。亦可作汤浴。

　　治瘾疹痒 茺蔚子茎，作汤浴之良。

　　治风疹痒不止。

　　芸苔菜三握捣取汁，于疹上熟揩，时时取少药，揩令热彻，又续煎椒汤洗之。

　　又方蛇蜕皮一条。水一升煎取半升。鸡翎蘸热药汤，涂上即瘥。

　　单方 治面目身体生斑，或痒或瘭子肿起，不即治，甚杀人。

　　上用羚羊角烧为灰，研令极细。以鸡子清和涂之，极神验。无鸡子，水和涂亦妙。

　　瘾疹入腹，亦能杀人。用蚕砂，煎浓汤洗之。

　　〔风瘙瘾疹成疮〕夫风邪客热在于皮肤，遇风寒所伤则起瘾疹。热多则色赤，风多则色白，甚者痒痛，搔之则成疮也。

　　卷柏散 治风皮肤瘾疹，及风热生毒疮。

　　卷柏 枳壳（麸炒，去穣） 羌活（去芦） 麻黄（去节） 五加皮（各一两） 赤箭 天竺黄 本（去芦） 防风（去芦） 芎 黄 桑耳 犀角屑（各半两） 乌蛇（二两，酒浸）

　　上为细末。每服二钱，食前薄荷汤调下。忌热面、鸡、猪、鱼、蒜等物。

　　丹参散 治风瘙，皮肤赤，瘾疹瘙痒，随搔生疮。

　　丹参 人参 苦参（并去芦） 雷丸 牛膝（去芦） 白附子（炮） 白花蛇（酒浸，二两）

　　上为细末。每服二钱，食前煎甘草酒，放温调下。

　　升麻膏 治诸热风毒瓦斯，攻冲皮肤，搔生瘾疹，赤起生疮，兼有黄水结为脓 痛。

　　川升麻 白蔹 漏芦 枳壳 连翘 蓝叶 黄芩 栀子仁 蒴 根 玄参（去芦） 大黄蛇衔草 川芒硝 犀角屑（各一两）

　　上件细锉。用竹沥三升拌匀，经一宿，用成炼猪脂二斤同煎，候白蔹色焦黄，绞去渣，令凝用。摩涂患处，日六次瘥。

　　治风瘙瘾疹，遍身皆痒，搔之成疮。

　　茵陈（生用） 苦参（各五两）

　　上件细锉。用水一斗煮取二升，温热得所。蘸绵拭之，日五七度瘥。

　　又方蚕砂（一升）

　　上用水二斗煮取一斗二升，去渣。温热得所，洗之，宜避风处。

　　卷之五

　　疥癣

　　夫疥癣者，皆由脾经湿热，及肺气风毒，客于肌肤所致也。风毒之浮浅者为疥，风毒之深沉者为癣。盖癣则发于肺之风毒，而疥则兼乎脾之湿热而成也。久而不愈，延及遍身，浸淫溃烂，或痒或痛，其状不一。二者皆有细虫而能传染人也。疥有五种。一曰大疥， 赤痒痛，作疮有脓。二曰马疥，隐起带根，搔不知痛。三曰水疥， 含浆，摘破出水。四曰干疥，痒而搔之，皮起干痂。五曰湿疥，薄皮小疮，常常淫汁是也。癣之状起于肌肤，瘾疹或圆或斜，或如莓苔走散，内藏汁而外有筐，其名亦有六焉。一曰干癣，搔则出白屑，索然 枯。二曰湿癣，搔则多汁，浸淫如虫行。三曰风癣，搔则痹顽，不知痛痒。四曰牛癣，其状如牛领之皮，浓而且坚。

　　五曰狗癣，时时作微痒，白点相连。六曰刀癣，则轮廓全无，纵横不定是也。治法当以杀虫、渗湿、消毒之药敷之，内服和脾清肺，除风散湿之剂，庶绝其根。又面上风癣，初起 ，或渐成细疮，时作痛痒，发于春月，名吹花癣，女人多生之。此皆肺经蕴积风热。

　　阳气上升，发于面部，或在眉目之间，久而不愈，恐成风疾。治法当清心火，散肺经之风热，然后以消毒散热之药敷之，则自愈矣。戴院使云：此虽皮肤小疾不足为害，然疮有恶疮，癣有顽癣，疥痨FS 肤，尤为烦扰，甚至经年累月不能脱洒。凡病此者，不当专用外敷药，须内宣其毒可也。升麻和气饮、消毒饮、四顺清凉饮、犀角饮皆可用〔通治疥癣方〕升麻和气饮 治疮肿疖疥痒痛升麻 桔梗 苍术 干葛 甘草 大黄（煨，各一钱） 陈皮（二钱） 当归 半夏 茯苓白芷 干姜 枳壳（各五分） 芍药（一钱半）

　　上作一服。水二盅煎至一盅。食远服。

　　当归饮子 治疮疥风癣，湿毒燥痒。

　　当归 川芎 白芍药 生地黄 防风 白蒺藜 荆芥（各一钱半） 何首乌 黄 甘草（各一钱）

　　上作一服。水二盅煎至一盅，食远服或为末亦可。

　　除湿散 大治一切风毒疥癣癞痒，状如风癞。

　　苦参 何首乌 荆芥穗 蔓荆子 薄荷（各一两） 白芷 天麻 川芎 防风（并生用）

　　乌蛇（酒浸一宿，焙干，各半两）

　　上为细末。每服三钱，茶酒任调下，无时，日进三服。六日一浴，令汗出血气宣通，六日肤泽如故。

　　苦参丸 治遍身瘙痒，癣疥疮疡。

　　苦参（四两） 玄参 黄连（去须） 大黄（锉碎，炒香） 独活（去芦） 枳壳（去穣，炒） 防风（去叉，各二两） 黄芩（去黑心） 栀子 菊花（各一两）

　　上为细末。炼蜜和捣千余下，丸如梧桐子大。每服三十丸，食后浆水下，日进三服，茶酒任下亦得。

　　四生散 治肾脏风，疥癣等疮，及眼目昏花，视物不明。

　　白附子（下注生疮，用黑附子） 黄 沙苑 蒺藜 羌活（各二两）

　　上为细末。每服二钱，空心盐酒调下。若于猪腰子切开，夹药在内，合定拴住，纸裹煨熟尤妙。又有患赤眼，睛痛不可忍，临睡一服，目反大痛，至二鼓时乃得睡，更三四服大愈。再有顽癣，经年服药、贴药俱不效，后得此药，三四服尽除。

　　此方治人肾脏风，及眼疾、顽癣无不效。

　　治面身瘙痒，明目爽神。

　　威灵、甘草、石菖蒲，苦参、胡麻、何首乌。药末二钱酒一碗，浑身瘙痒一时无。

　　羌活散 治顽癣疥癞，风疮成片，流黄水久不瘥者。

　　羌活 独活 明矾 白鲜皮 硫黄 野狼毒（各一两） 轻粉（二钱半） 白附子 黄丹 蛇床子（各半两）

　　上为细末。油调成膏敷之。

　　疥药神效散 治干湿脓窠，诸种疥癣。

　　槟榔 蛇床子（各一两） 全蝎（半两） 倭硫黄（一两五钱）

