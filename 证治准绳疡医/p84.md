<!-- { "loadSidebar": true } -->
　　上除白矾外，筛为粗散。用水三斗煎取二斗，滤去渣。入白矾搅令匀，乘热于避风处洗浴用，水冷为度。拭干了，用藜芦末粉之，相次用之，以瘥为度。

　　〔干癣〕治干癣，痒痛不止。

　　草乌头 野狼毒（各二钱半） 斑蝥（七个，去头足翅）

　　上件生用为细末，用唾津调。用竹篦子刮破，涂药热擦入肉，候出黄水，三两日即瘥。

　　又方 斑蝥（五月五日取，十枚） 麝香（半钱）

　　同研为细末，醋调涂癣上，出少黄水瘥。

　　又方 川乌头（二枚，生用） 干蝎（五个）

　　为细末，面油调作膏，涂之。

　　治干癣积年生痂，搔之黄水出，每遇阴雨即痒。

　　巴豆（十粒）

　　上于炭火烧之，令油出尽。即于乳钵内，用少许酥和研如膏。薄涂之，不过一两度愈。

　　又方 用野狼毒，醋磨涂之。

　　又方 斑蝥半两，微炒研细末，蜜调薄敷，即瘥。

　　罗氏柏脂膏 治干癣。

　　地沥青（一斤） 黄蜡（半斤） 杏仁（四十五粒，锉碎） 朴硝（一抄）

　　上件相和，于铁器内。用老生姜、葱白三根，一顺搅五七次，煎沸滤过成膏，于疮上搽之。

　　一抹散 治干癣不瘥。

　　天南星 草乌头（各一枚，生用）

　　为细末，用羊蹄根捣绞取汁调涂，不过三上瘥。

　　〔湿癣〕癣在头项间，后延上至耳成湿癣。他治不应，以芦荟一两，甘草末半两，和匀。先用温浆水洗癣，拭干，敷之神妙。（刘禹锡方，名芦荟散。）

　　硫黄散 治湿癣痒痛，不可忍。

　　硫黄（半两） 腻粉（二钱半，研） 龙脑（一钱） 斑蝥（半两）

　　上件药，同研细如粉，用面油调如泥，痒痛时抓破后，用药擦之立瘥。

　　又方乌梅（十四枚，用肉） 大蒜（十四颗），梁上尘（二合）

　　上件相和，入盐三合熟捣。用酽醋一升浸一宿，涂于癣上即瘥。

　　黄连散 治癣，湿痒不可忍。

　　黄连 黄柏 胡粉（各一两，研细） 雄黄（半两，研细）

　　上为细末，同研令匀。先用温浆水洗疮，然后取药敷之。不过四五度即瘥。

　　治湿癣，白秃。

　　上取为马齿苋膏涂之；若烧灰敷之，亦瘥。

　　孟诜云：芜荑和蜜，治湿癣。

　　治湿癣方黄连 明矾（ ，各半两） 胡粉 黄丹 水银（各二钱）

　　上为细末。用猪脂油一两，来研令水银星尽散，瓷盒收用。

　　螺壳散 治湿癣，痒不可忍。

　　螺壳（一两） 乱发灰 龙脑 胡粉（研，各半两）

　　上为细末，研匀。以油淀和涂之。

　　荆芥散 治多年湿癣。

　　荆芥穗（不拘多少，以瓦罐盛，盐泥固济，只留一窍，用炭火烧，候出青烟便去火，用湿纸塞了窍，放冷取出，研细末，半两） 麝香（一钱） 腻粉（五钱）

　　上研匀。先以口含盐浆水，抓洗疮令破，帛子 干了，以生油调药敷之。

　　〔罗〕祛湿散 治多年湿癣，大有神效。

　　蚕砂（四两） 薄荷（半两）

　　为细末。每用不拘多少，干掺疮上，或用生油调搽。

　　〔子和〕 一女子年十五，两股间湿癣，长三四寸下至膝。发痒时爬搔、汤火俱不解，痒定黄赤水流，又痛不可忍。灸 熏渫，硫黄、 茹、白僵蚕、羊蹄根之药，皆不效。其父母求疗于戴人。戴人曰：能从予言则瘥，父母诺之。以 针磨尖快，当其痒时，于癣上各刺百余针，其血出尽，煎盐汤洗之。如此四次，大病方除。此方不尽以告后人，恐为癣药所误，湿淫于血，不可不砭者矣。

　　〔灸法〕 日中时，灸病处影上三炷灸之。咒曰：癣中虫，毛戎戎。若欲治，待日中。又法，八月八日，日出时，令病患正向东面户内长跪，平举两手，持胸两边，取肩头小垂际骨解宛宛中，灸之。两火俱下，各三壮若七壮，十日愈。

　　卷之五

　　浸淫疮

　　浸淫疮者，浅搔之，蔓延长不止，搔痒者，初如疥。搔之转生，汁相连着是也。仲景云：从口流向四肢者，可治，四肢流来入口者，不可治。运气：浸淫皆属火。经云：岁火太过，甚则身热肤浸淫是也。

　　升麻汤 治心有风热，生浸淫疮遍体。

　　升麻大黄（锉，微炒） 黄芩（去黑心） 枳实（面炒） 芍药（各一两） 当归（切，焙） 甘草（炙，各半两）

　　上锉碎。每服五钱匕，水一盏半，灯心一握，煎至一盏去滓，空心，温服。

　　香瓣疮方 治面上、耳边生浸淫疮，有黄水出，久不愈。

　　羊须 荆芥 干枣（去核，各二钱）

　　上烧灰存性，研匀，入腻粉半钱，同研极细。每用少许清油调搽。先以温汤净洗拭干，涂药三二次效。亦治大人、小儿两吻生疮。

　　鸡冠血涂方 治卒得浸淫疮，不早治则绕身周匝，能杀人。《外台》云：浸淫疮转广有汁，多起于心。

　　上以雄鸡冠上刺血敷之，日三五度。

　　《简要济众方》浸淫疮，痛不可忍者，发寒热。刺蓟末，水调敷疮上，干即易之。

　　又方 鲫鱼（一尾，长三寸者） 豆豉（一合）

　　上杵 如膏涂之，亦疗马鞍疮。

　　又方 苦瓠（一两），蛇蜕（烧，半两） 露蜂房（微炙，半两） 梁上尘上为末，油调涂。

　　又方 伏龙肝（七钱半） 乱发（烧，七钱半）

　　上为末，猪脂和涂。

　　又方 以鸡冠血和黄连末涂。煎鲫鱼膏涂。生切鲫鱼片，和盐贴。烧胡燕窠，水和涂。

　　山妻年五十。旧患发颐之处，腠理虚疏，每食则汗出成流。一日忽成浸淫疮，脓汁所至辄皮破肉腐。敷银粉、黄连、黄丹、枯矾之属，皆不验。用猪胆汁调芦荟末涂之，脓水即干而痊。

　　〔热汗浸渍成疮〕玉粉散 七粉散 七宝散（并见热疮、痱子。）

　　卷之五

　　天泡疮

　　天泡疮，即丹毒之类而有泡者，由天行少阳相火为病，故名天泡。为火热客于皮肤间，外不得泄，怫热血液结而成泡，如豌豆疮。根赤头白，或头亦赤，随处而起，若自里达于外，发在春夏，三焦俱热，则服通圣散。若止从头项、两手起者，此上焦热也，则服凉膈散。若从身半以下起者，则服黄连解毒和四物汤。若发于秋冬，则宜升麻、葛根、犀角，或加柏、芩一二味；外敷如马齿苋、吴蓝、赤小豆、苎根之类、皆解毒消肿，可用于初起之时。或蚶壳、或龟甲、水龙骨各 存性，则收湿生肌，可用于浸淫之后。

　　卷之五

　　痤

　　痤、小疖、世谓之热疖是也。王注云：大如酸枣或如豆，色赤而内有脓血也。

　　海藏云：汗出见湿，乃生痤痱。痱为疮疖也。

　　劳汗当风，寒薄为 ，郁乃痤。痤色赤 ，内有脓血。

　　旋复花丸旋复花（三两） 防风 白芷 甘菊花 南星 半夏 石膏 川芎 陈皮 白附子（各半两） 蝎梢 僵蚕（炒，各三钱）

　　上细末。姜汁糊丸，梧桐子大。姜汤下三五十丸，食后服。

　　黑末子 治疖毒。

　　用羊角连内骨，烧存性为末。酒调三钱，分上下服之，疮可散。

　　按：此方未尝用服，盖秘方也。常治面上或身，卒得赤斑，或痒或瘭毒，不治杀人。

　　以羊角烧存性，研令极细末，以鸡子清涂之甚效。《本草》亦云然。

　　卷之五

　　热疮痱子

　　《千金》云：凡热疮起便生白脓，即今俗名脓窠疮是也。其初起即浅，但出黄汁，名肥疮，又名黄烂疮。初作亦如肥疮，喜着手足，常相对生，随月生死，痛痒坼裂，春夏秋冬随瘥，剧者名 疮，治法已见疥门。

　　脓胞疮，治热为主。

　　黄芩 黄连 大黄（各三钱） 蛇床子 寒水石（二钱） 黄丹（五分） 白矾（一钱） 轻粉 白芷无名异（各少许） 木香（少许，痛者加）

　　上为细末，麻油调涂。

　　又方 荞麦面（一两） 硫黄（八钱，研） 水银制铅（一钱，研）

　　或油或猪胆汁，调搽。

　　白蒺藜散 治热毒疮瘙痒，心神壅躁。

　　白蒺藜（炒，去刺） 白鲜皮 防风（去芦） 川大黄（锉，炒） 赤芍药 栀子仁 子芩 麦门冬（去心，焙） 玄参 桔梗（去芦） 甘草（炙赤，锉） 前胡（去芦，各一两）

　　上为细末。每服二钱，食后，用薄荷汤调服。

　　密陀僧散 治热毒恶疮、臭烂，久不生肌。

　　密陀僧 雄黄 雌黄 定粉（各半两） 腻粉（三钱）

　　上研为细末。先用柳枝一握、生甘草一两、捶碎，以浆二升煎六七沸，去滓。稍热，淋洗疮净，拭干敷之。

　　白金散 治风毒攻注遍身，及手足生热疮，疼痛出黄水。

　　用桂府滑石为细末，先用虎杖、甘草、豌豆各等分，约半两许。水二碗煎上项药至一碗，去滓。微热淋洗疮，水冷拭干。上掺滑石末令通身，便睡至明，决愈。

　　玉粉散 治热汗浸渍成疮，肿痒 痛。

　　定粉（一两） 蛤粉（九两半） 白石脂 白龙骨 石膏（各半两） 滑石（八两半） 寒水石（烧通赤，放净地上冷，出火毒，一两） 粟米粉（二两）

　　上为细末，研匀。每用些少，干擦患处。

　　七宝散 治热汗浸渍成疮，痒痛不止。

　　黄 当归 防风 荆芥穗 地骨皮 木通（各二两） 白矾（一两）

　　上为粗末。每用药一两，水三大碗煎五六沸，滤去滓。稍热，淋渫患处，避风少时。

　　赤石脂散 治痱子磨破成疮，用此止痛生肌。

　　赤石脂（细研） 黄柏（去粗皮，锉） 腊茶末（各半两） 白面（二两） 龙脑（半钱，另研）

　　上为细末，研匀。每用时，绵 扑之。

　　龙脑粉方 治痱疮，痒痛。

　　龙脑（一钱，研） 粟米粉（五两）

　　上研匀。先用枣叶汤洗后，用绵 扑之。

　　玉女英 治痱疮，痒痛。

　　滑石（半两，细研） 绿豆粉（四两，微炒）

　　上研匀，以绵擦扑之。一方，有枣叶一两。

　　楝花粉敷方 治痱子，瘙痒。

　　上用苦楝花不拘多少，焙干为末，入蚌粉、滑石末各少许，研匀。日频敷之。治暑月，汗渍腋下赤肿，及痱疮。

　　上取腊雪水，和蛤粉敷之。

　　戴院使治痱子，用香扑粉入朴硝末，如常扑使，更入少许枯矾末。

