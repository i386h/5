<!-- { "loadSidebar": true } -->
　　治热痱疮，遍身如蚕子。用不灰木、枣叶为末，疮上搽之即止。又法，用茨菰叶，阴干为末，敷之。又方，用腊雪以瓶收贮。遇生痱时，以所化水涂敷。又方，用黄瓜切断，擦痱子上，即安。又方，用枣叶煎汤浴之。又方，用蚌粉四两、绿豆粉二两、滑石一两为末，干擦之。

　　卷之五

　　夫人阳气外虚则多汗，汗出当风，风气搏于肌肉，与热气并，则生 。状如麻豆，甚者渐大，搔之则成疮也。

　　羚羊角散 治风热，皮肤生 ，痒痛。

　　羚羊角（屑） 乌蛇肉（酒浸） 川大黄 玄参（去芦，各一两） 枳壳（去瓤，麸炒） 白蒺藜 甘草（各半两，炙） 秦艽（去芦，土） 防风（去芦，各七钱半）

　　上件 咀。每服五钱，水一中盏煎至七分，去渣。入牛蒡根汁半合，更煎一两沸。温服，不拘时候。

　　秦艽汤 治风热毒瓦斯，客于皮肤，遍身生 如麻豆。

　　秦艽（去芦，一两） 防风（去芦） 黄芩 麻黄（去节） 甘草（炙） 玄参（去芦） 犀角屑 牛蒡子（炒） 枳壳（去瓤，麸炒） 川升麻（各七钱半）

　　上件 咀。每服五钱，水一中盏煎至七分，去渣。温服，不拘时候。

　　当归饮子 治心血凝滞，内蕴风热，发见皮肤，遍身疮疥，或痒或痛，或脓水浸淫，或发赤疹、 。

　　当归（去芦） 白芍药 川芎 生地黄 白蒺藜 防风（去芦） 荆芥穗（各一两） 何首乌（去芦）

　　黄（去芦） 甘草（炙，各半两）

　　上 咀。每服四钱，水一盏半，姜五斤，煎至八分，去渣。温服不拘时候。

　　乌蛇散 治风热，遍身生 ，瘙痒。

　　乌蛇肉（酒浸，二两） 羌活（去芦） 白鲜皮 桂心 甘草（炙） 枳壳（去瓤，麸炒） 蒲黄（炒） 蔓荆子 芎 当归（去芦，各半两） 天麻 麻黄（去节） 秦艽（去芦） 牛蒡子（炒） 本（去芦） 白僵蚕（炒，各七钱半）

　　上为细末。每服二钱，温酒调下，不拘时。

　　荆芥散 治风热，皮肤瘙痒，生 。

　　荆芥 赤茯苓（去皮） 苦参（去芦，各一两） 蔓荆子天麻 人参（去芦） 防风 独活（各去芦）

　　枳壳（麸炒，各半两） 牛蒡子（炒） 黄芩（各七钱半） 乌蛇肉（二两，酒浸）

　　上为细末。每服同前法。

　　防风散 治风 。

　　防风（去芦） 杏仁（麸炒，另研为泥） 白僵蚕（炒，各二两） 甘草（炙，一两）

　　上为细末。每服三钱，空心，蜜水调下，或温酒调服亦得。日进二服。

　　牛膝散 治风 。

　　上用牛膝，酒浸，捣为末。每服二钱，食前，温酒调下，兼治骨疽，风癞皆效。

　　蒺藜丸 治风瘙痒，生 。

　　白蒺藜 秦艽（去芦） 赤茯苓（去皮，各一两） 羌活 苦参（并去芦） 黄芩 细辛（去苗，各半两） 枳壳（七钱半，去瓤、麸炒） 乌蛇肉（三两，酒浸）

　　上为细末，炼蜜和丸，如梧桐子大。每服三十丸，温蜜汤送下，不拘时候。

　　黑龙丸 治风毒上攻头面，多生 。

　　羌活（去芦） 薄荷叶 蔓荆子 细松烟墨 独活（去芦，各一两） 川芎 甘草（炙） 白附子（炮） 山栀子 白芷 防风（去芦） 荆芥穗 天南星（姜制） 草乌头（生） 白僵蚕（炒） 川乌头（炮，去皮，脐，各半两）

　　上为细末。炼蜜和丸，每一两作十丸。每服一丸，细嚼，茶汤或温酒送下，食后服。

　　莽草膏 治风瘙痒，皮肤生 ，体肿疼痛。

　　莽草（一两） 当归（去芦） 芎 大戟（去皮） 川椒 附子 细辛（去苗） 赤芍药 芫花踯躅花 蒴 （各二两）

　　上细锉。用醋三升浸一宿，用猪脂三斤同煎，令附子色黄为度，绵滤去租。每涂摩病处，日三五上。

　　治风瘙痒，皮肤生 ，搔之成疮，宜用此粉身即瘥。

　　芎 麻黄根（锉） 白芷（各三两） 雷丸（五两） 藿香（二两） 藜芦（一两半）

　　上为细末，入英粉五两，相和令匀。逐日粉身上治风热皮肤瘙痒，搔之生 ，粉身。

　　麻黄根（五两） 蛇床子（四两） 白蒺藜 白矾（各二两），白米粉（二升）

　　上为细末，用疏生绢袋盛。痒即粉身。

　　治风瘙，皮肤生 ，搔之肿痒，柳枝汤洗之。

　　嫩柳枝 桃枝 蒴 苦参（各五两） 槐白皮（四两） 茵陈 野狼毒 青葙叶 麻黄（各三两）

　　上细锉和匀。每取一斤，用水五斗煮取四斗，去渣。更入盐及朴硝各二两，搅匀。看冷热，于温室中洗浴，浴罢衣覆出汗瘥。切慎外风。

　　治风热，皮肤生 ，苦痒成疥，丹参汤洗之。

　　丹参 苦参（各四两） 蛇床子（生用，三两）

　　上件药，用水一斗五升煎至七升，去渣。乘热洗之。

　　治皮肤风热，生疮 ，或痒痛。垂柳汤洗之。

　　垂杨柳（一斤） 杏仁（三两） 白矾（生用，二两）

　　上件用水一斗五升，煎去七升，去渣，于无风处洗浴极妙。

　　卷之五

　　结核

　　（独形而小核者，为结核。）

　　河间云：结核，火气热甚则郁结坚硬，如果中核也，不须溃发。但热气散则自消。

　　丹溪云：结核，或在项、在颈、在臂、在身皮里膜外，不红不痛，不硬不作痛，多是痰注作核不散。问其平日好食何物？吐下后，用药散核。 结核在颈项方：僵蚕（炒）、大黄（酒浸），青黛、胆星各等分，为末蜜丸，噙化。 结核在下颏，二陈汤加酒炒大黄、连翘、桔梗、柴胡。 结核在臂，二陈汤加连翘、防风、川芎、酒芩、苍术，皂角刺、僵蚕、麝香，行太阴、厥阴之积痰，使结核自消，甚捷。风核，以去风消核散，常服消之。 风热结核，以大连翘饮加僵蚕，牛蒡子。 凡一切风核疼痛，宜以大荞麦根，及金线钓葫芦根。

　　磨半泔、半醋，暖涂之。

　　儒者杨泽之，缺盆间结一核。予谓：此肝火血燥而筋挛，法当滋肾水，生肝血。彼反用行气化痰，外敷南星，商陆，益大如碗。予用补中益气汤、六味地黄丸以滋肾水；间用芦荟丸以清肝火，年余，元气复而消。一男子，颈间结核大溃；一妇人，左眉及发际结核；并用栀子清肝散、海藻散坚丸，以清肝火，养肝血，益元气而愈。此症亦有大如升斗者，亦治以前药，可愈。 一妇年二十，耳下结核，经每过期，午后头痛，服头痛药愈甚。治以八珍汤加柴胡、地骨皮，二十余帖愈。 一妇因怒结核肿痛，察其气血俱实，先以神效散下之，更以益气养荣汤，三十余剂而消。 常治此症，虚者先用益气养荣汤，待其气血完充，乃取神效散去其毒，仍进前药，无不效者。 一儿七岁，项结二核，时发寒热，日久不愈，治以连翘丸而消，若患在面、臂等处，尤宜此丸。若溃而不敛，兼以托里之药。 一儿项结一核，坚硬如 ，面色痿黄，饮食不甘，服托里药不应，此无辜疳毒也。以蟾蜍丸治之而愈。 若数服不消，按之转动软而不痛者，内有虫如粉，急针出之。若不速去，则虫随气走，内蚀脏腑不治。（蟾蜍，夏月沟渠中，腹大不跳不鸣者。先取粪蛆一杓，置桶中以尿浸之，桶近上令干，使蛆不得出，将蟾蜍扑死，投蛆中任蛆食昼夜，次以新布袋包紧，置水急处，浸一宿取出，瓦上焙为末，入麝香一字，软饮丸如麻子大。每服二三十丸，空心，米饮送下。） 一妇因怒不思食，发热倦怠，骨肉酸疼，体瘦面黄，经渐不通，颈间结核，以逍遥散、八珍汤治之少可。彼自误服水蛭等药，血气愈虚，遂致不救。

　　海藻连翘汤 治诸般结核，瘰 马刀，瘿瘤痰核。

　　白茯苓 陈皮（去白） 连翘 半夏（姜制） 黄芩（酒拌，炒） 黄连（酒炒） 南星（姜制） 牛蒡子（炒）

　　柴胡 三棱（酒炒） 莪术（酒炒） 僵蚕（炒去丝） 昆布 海藻 羌活 防风 桔梗 夏枯草 川芎 升麻上生姜、薄荷煎，食后服。

　　连翘丸连翘 防风（去芦） 黄柏 肉桂（去粗皮） 桑白皮 香豉 独活 秦艽 牡丹皮（各半两）

　　海藻（二钱半）

　　上为末，炼蜜丸，如绿豆大。每服十丸，灯心汤下。

　　五香散 治肉中忽有恶核生，肿硬不消。恶肉恶脉，瘰 风毒肿气。

　　木香 鸡舌香 沉香（各一两） 麝香（细研，二钱半） 射干 薰陆香 干葛（锉） 川升麻独活 桑寄生 连翘 甘草（生，各二两） 川大黄（三两，锉碎，微炒）

　　上锉碎，入麝香研匀。每服三钱，水一中盏煎至五分，去滓。入竹沥半盏，更煎一二沸。温服日三。

　　连翘散 治项上恶核 肿。

　　连翘 射干 独活 川升麻 木香 沉香 木通（锉，各一两） 桑寄生 丁香（各半两）

　　川大黄（二两，锉碎，微炒）

　　上为细末。每服二钱，清粥饮调下，日三服。

　　独活散 治恶核，风结肿毒，四肢烦热拘急。

　　独活 木香 射干 桑寄生 连翘 升麻 沉香 川大黄（生用） 甘草（生，各一两）

　　上锉碎。每服四钱，水一中盏煎至六分，去滓。入竹沥半合，更煎一二沸。放温服，日三，得快利为度。

　　清肝益荣汤 治肝、胆、小肠经，风热血燥，筋挛结核，或耳、项、胸乳、胁肋作痛，或作瘊子，并一切肝火之症。

　　山栀 当归 木瓜（不犯铁器） 茯苓（各一钱） 柴胡 川芎 芍药（炒，各七分） 熟地黄（一钱半） 白术（二钱） 龙胆草（八分） 炙甘草（五分）

　　上姜水煎服。

　　卷之五

　　瘿瘤

　　《灵枢》云：虚邪之入于身也深，寒与热相搏，久留而内着，寒胜其热，则骨疼肉枯，热胜其寒，则烂肉腐肌为脓，内伤骨。内伤骨为骨蚀，有所疾前筋，（疾前二字，衍文也。筋当作结）筋屈不得伸，邪气居其间而不反发，为筋瘤。有所结气归之，卫气留之，不得反，津液久留，合为肠瘤。久者数岁乃成，以手按之柔。已有所结，气归之，津液留之，邪气中之凝结，日以易甚，连以聚居，为昔瘤，以手按之坚。有所结，深中骨，气因于骨，骨与气并，日以益大，则为骨疽。有所结，中于肉，宗气居之，邪留而不去，有热则化而为脓，无热则为肉疽。凡此数气者，其发无常处，而有常名也。（《刺节真邪篇》。 此皆虚邪中人为病，弗去而久留着，故积岁累月而成疽瘤也。）

