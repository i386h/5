<!-- { "loadSidebar": true } -->
　　卷之五

　　类破伤风

　　破伤风方论，已载杂病第五，此其似是而非者尔。

　　〔薛〕 大凡痈疽溃后筋縻肉烂，脓血大泄，阳随阴散，或筋脉拘急，恶寒惕搐，甚者舌强口噤，项背反张，痰涎壅盛，便闭汗出，不时发热，此气血俱虚而传变。虽与破伤风相类，而主治之法当大补气血。若果系风症，亦须以大补气血为本，而兼以治风之药。设若不审是非而妄药之，则误矣。 司徒边华泉，肩患痈，溃而发热，目直或 ，殊类中风，日晡热甚，脉益数，此足三阴气血亏损，虚火妄动。用参、 、归、术、炙草，加酒炒黑黄柏、五味、麦门、肉桂，四剂而愈，又数剂而敛。 陆大行，背疮内溃，出脓二碗许，用托里之剂痛止肿消，停药忽寒热作渴，头痛自汗，此元气虚而未能复也。用十全大补加麦门、五味、肉桂二剂，益甚。诊其脉如故，此药力未及，仍用前药加附子一钱，三剂诸症悉愈，乃去附子，加肉桂，数剂而敛。 一儒者患腿痈，深蓄于内，肉色不变，久不穿溃，针出脓瘀五碗许，恶症骈臻，全类中风，此脾胃虚而变症也。用六君子加当归、炮姜，及圣愈汤各四剂而安；又劳心不寐，用归脾汤而愈。 一儒者，伤寒后患流注，肿痛潮热，用十宣散，败毒等剂，出稀脓五六碗许，发热、恶寒、烦躁、作渴，殊类破伤风症而殁。 一男子背疮未痊，敛以膏药，剪孔贴之。患破伤风症而殁。此先失于内补，外邪袭其虚耳。予见了此症，贴膏药剪孔，欲其通气而反患破作风；搽敛药生肌，欲其收口而反助其余毒，以致殁者多矣，可不慎哉。

　　卷之五

　　水入疮

　　皂子散 治水毒入疮肿痛，或刺入骨者。

　　皂荚子（七粒） 大干蛤蟆（一枚） 胡椒（五十粒）

　　上用干锅，入药在内，瓦盖锅口，慢火烧烟尽，取出研细。每用药，先以温浆水洗疮口，拭干掺药，次以别膏药贴之。良久，水尽出，有刺者，即自见。

　　铅丹散 治破伤入水，肿溃不愈。

　　铅丹 蛤粉（等分）

　　上同炒令变色，掺疮口上，水即出渐愈。

　　去水膏 治痈疽破穴后，误入皂角水及诸毒水，以致疼痛；及驴马尿粪，一切毒水入疮，并治。

　　糯米粉 砂糖（各三两） 甘草（生末，一分）

　　上为膏，摊在绢上贴，毒水出效。

　　卷之五

　　马汗入疮

　　治马汗入疮，毒瓦斯攻肿痛方。

　　上用马鞭上手执处皮，烧灰研细，和猪膏涂疮上。一方，以马鞭稍烧灰，猪脂和涂疮上。

　　治驴涎、马汗入疮。

　　上用干冬瓜烧灰，洗净疮口，擦药在内。一方，用冬瓜青皮，阴干为末，敷之。

　　卷之六

　　跌扑伤损

　　(金疮 杖疮 箭头入骨 竹木刺针入肉)

　　卷之六　跌扑伤损

　　瘀血停积论

　　《素问》云：人有所坠堕，恶血留内，腹中满胀，不得前后，先饮利药。此上伤厥阴之脉，下伤少阴之络，刺足内踝之下，然骨之前，血脉出血。刺足跗上动脉，不已；刺三毛上各一 ，见血则已，左刺右，右刺左。善悲惊不乐，刺如右方。（缪刺论） 《灵枢》云：有所堕坠，恶血留内，有所大怒，气上而不行下，积于胁下，则伤肝。又中风及有所击仆，若醉入房，汗出当风，则伤脾。又头痛不可取于 者，有所击堕，恶血在内，若肉伤，痛未已，可侧刺不可远取之也。（邪气脏腑及厥病篇）

　　东垣《医学发明》论曰：夫从高坠下，恶血留于内，不分十二经络，医人俱作中风肝经，留于胁下，以中风疗之。血者皆肝之所主，恶血必归于肝，不问何经之伤，必留于胁下，盖肝主血故也，痛甚则必有自汗，但人人有汗出，皆属风证，诸风皆属于肝木，况败血凝泣，逆其所属入于肝也，从高坠下，逆其上行之血气，非肝而何？非伤寒无汗。既曰：汗必自风化之也，故以破血行经药治之。

　　卷之六　跌扑伤损

　　亡血过多论

　　《灵枢》又云：身有所伤血出多，反中风寒，若有所坠堕，四肢懈惰不收，名曰体惰。

　　取小腹脐下三结交。阳明、太阴也，脐下三寸关元也。（寒热篇 三结交者，即关元穴是也）

　　刘宗浓曰：打扑金创损伤，是不因气动而病生于外，外受有形之物所伤，乃血肉筋骨受病，非如六淫七情为病，有在气、在血之分也。所以损伤一证，专从血论，但须分其有瘀血停积，而亡血过多之证。盖打扑坠堕皮不破而内损者，必有瘀血，若金创伤皮出血，或致亡血过多，二者不可同法而治。有瘀血者，宜攻利之，若亡血者，兼补而行之。

　　又察其所伤，有上下轻重浅深之异，经络气血多少之殊。唯宜先逐瘀血，通经络，和血止痛，然后调气养血，补益胃气无不效也。顷见围城中，军士被伤，不问头面、手足、胸背轻重，医者例以大黄等药利之；后大黄缺少，甚者遂以巴豆代之，以为不于初时泻去毒瓦斯，后则多致危殆，至于略伤手指，亦悉以药利之。殊不知大黄之药惟与有瘀血者相宜，其有亡血过多，元气胃气虚弱之人，不可服也；其巴豆大热有毒，止能破坚逐积，用于此疾，尤非切当。所以有服下药过后，其脉愈见坚大，医者不察，又以为瘀血未尽而后下之，因而夭折人命，可不慎欤。

　　卷之六　跌扑伤损

　　脉法

　　《内经》云：肝脉搏坚而长，色不青，当病堕。若搏因血在胁下，令人呕逆。《脉经》云：从高颠仆，内有血，腹胀满，其脉坚强者生，小弱者死。

　　《金匮》云：寸口脉浮微而涩，然当亡血，若汗出。设不汗者，其身有疮被刀斧所伤，亡血故也。 《脉经》云：金疮血出太多，其脉虚细者生，数实大者死。 金疮出血，脉沉小者生，浮大者死。 砍疮出血一二石，脉来大者，二十日死。 砍刺出血不止者，其脉止，脉来大者七日死，滑细者生。

　　上破伤之脉，若瘀血停积者，坚强实则生，虚细涩则死。若亡血过多者，虚细涩则生，坚强实则死。皆为脉、病不相应故也。

　　卷之六　跌扑伤损

　　治法

　　戴院使云：仆踣不知曰 ，两手相搏曰扑，其为损一也。因 扑而迷闷者，酒调苏合香丸灌之；因 扑而损伤，宜逐其恶血，酒煎苏木调苏合香丸，或鸡鸣散，或和气饮加大黄，入醋少许煎，或童便调黑神散，不用童便，用苏木煎酒调亦得。 扑伤疼，酒调琥珀散极佳，乌药顺气散亦可。

　　大法固以血之瘀失，分虚实而为补泻，亦当看损伤之轻重。轻者顿挫气血，凝滞作痛，此当导气行血而已。重者伤筋折骨，此当续筋接骨，非调治三四月不得平复。更甚者，气血内停，沮塞真气不得行者，必死。急泻其血，通其气亦或有可治者焉。《伤损论》曰：夫伤损必须求其源，看其病之轻重，审其损之浅深。凡人一身之间，自顶至足，有斫伤、打伤、跌伤、及诸创伤者，皆有之。凡此数证，各有其说，有当先表里，而后服损药者，为医者当循其理治之。然医者意也，不知意者，非良医也。或者禀性愚昧，不能观其证之轻重，明其损之浅深，未经表里通利，先服损药，误人多矣。有因此痰涎上攻，有因此大小脏腑闭结，差之毫厘，缪以千里，所谓医不三世，不服其药。信哉！此论治损伤之大纲也，然用药固不可差，而整顿手法，尤不可孟浪。今以人之周身，总三百六十五骨节，开列于后。

　　人身总有三百六十五骨节，以一百六十五字都关次之，首自铃骨之上为头，左右前后至辕骨，以四十九字共关七十二骨。颠中为都颅骨者一，（有势，微有髓，及有液。）次颅为髅骨者一，（有势，微有髓）。髅前为顶威骨者一，（微有髓，女人无此骨。）髅后为脑骨者一，（有势，微有髓。）脑左为枕骨者一，（有势无液）。脑右为就骨者。枕、就之中附下，为天盖骨者一。（下为肺系之本。）盖骨之后，为天柱骨者一。（下属脊，有髓。）盖前为言骨者一，（言上复合于髅骨，有势，无髓。）言下为舌本骨者，左右共二，（有势，无髓。）髅前为囟骨者一，（无势，无液。）囟下为伏委骨者一，（俚人讹为伏犀骨是也，无势、髓。）

　　伏委之下为俊骨者一，（附下即眉宇之分也，无势、髓。）眉上左为天贤骨者一，（无势、髓，下同）。

