<!-- { "loadSidebar": true } -->
　　扑损伤，或被伤入于肺者，纵未即死，二七难过。左胁下伤，透内者。肠伤断一半可医，全断者不可治。小腹下伤内者。证候繁多者。脉不实重者。老人左股压碎者。伤破阴子者。血出尽者。肩内耳后伤，透于内者，皆不必用药。

　　卷之六　跌扑伤损

　　整骨麻药

　　草乌（三钱） 当归 白芷（各二钱半）

　　上末。每服五分，热酒调下。麻倒不知痛，然后用手如法整理。

　　草乌散 治伤骨节当归窠者，用此麻之，然后下手整顿。

　　白芷 川芎 木鳖子 猪牙皂角 乌药 半夏 紫金皮 杜当归 川乌（各二两） 舶上茴香 草乌（各一两）

　　木香（半两）

　　上为细末。诸骨碎、骨折出臼者，每服一钱，好酒调下。麻倒不知疼处，或用刀割开，或用剪去骨锋者，以手整顿骨筋，归元端正，用夹板夹缚定，然后医治。或箭镞入骨不出，亦可用此药麻之，或铁钳拽出，或用凿凿开取出。若人昏沉后，用盐汤或盐水与服，立醒。

　　卷之六　跌扑伤损

　　外治方药

　　初氏云：凡 伤皮破血出处，疼不可忍，乃风寒所着。宜用葱杵碎，入盐少许，炒热罨上，其痛即住，冷则再温之。

　　《本事方》云：崔给事，顷在泽潞，与李抱真作判官，李相方以球杖按球子，其将军以杖相格，乘势不能止因伤，李相姆指并爪甲劈裂，遽索金刀药裹之，强坐，频索酒饮至数杯，已过量而面色愈青，忍痛不止，有军使言：取葱新折者，入溏灰火煨热，剥皮擘开，其间有涕，取罨损伤处。仍多煨葱，续续取热者，凡三易之，面色却赤。斯须，云已不痛。凡十数度易，用热葱并涕裹缠，遂毕席笑语。

　　治脑骨破及骨忻，葱白烂研，和蜜浮封损处，立瘥。治杀伤，气偶未绝。用葱白热锅炒熟，遍敷伤处，顷即再易，其痛自止，但青叶亦可。

　　定痛膏 治打扑伤损，动筋折骨，跌磕、木石压伤，赤肿疼痛。

　　芙蓉叶（二两） 紫金皮 独活 南星（生） 白芷（各五钱）

　　上末，加生采马蓝菜、墨斗菜各一两，杵捣极烂，和末一处，用生葱汁、老酒，和炒暖缚。

　　若打扑跌磕，压伤骨肉，酸疼有紫黑色，未破皮肉者，加草乌、肉桂、良姜各三钱，研末，姜汁调温贴；若紫黑色已退，除良姜、肉桂、草乌、姜汁，却以姜汁茶清调。温贴之。

　　若折骨出臼者，加赤葛根皮、宝塔草各二两，捣烂，和前药一处。又用肥皂十枚，童便煮，去皮弦子膜，杵捣极烂，入生姜汁少许，生白面一两，砍烂和匀，入前药同杵，捣匀。用芭蕉叶托，用前后正副夹，须仔细整顿其骨，紧缚，看后上下肿痛消，方可换药，肿痛未退，不可换药。

　　〔本〕 治腕打，伤筋损骨，疼痛不可忍。

　　生地（一斤，切） 藏瓜姜糟（一斤） 生姜（四两，切）

　　上都炒令匀热，以布裹罨伤折处，冷则易之。曾有人伤折，宜用生龟，寻捕一龟将杀，患人忽梦见龟告曰：勿相害，吾有奇方可疗。于梦中授此方，神效。

　　经验方 治跌扑瘀血作痛，或筋骨疼痛。

　　黄柏（一两） 半夏（五钱）

　　上为末。用姜汁调涂患处，以纸贴之。如干姜汁润之，周日易之。

　　消毒定痛散 治跌扑肿痛。

　　无名异（炒） 木耳（炒） 大黄（炒，各等分）

　　上为末。蜜水调涂，如内有瘀血，砭去敷之；若腐处，更用当归膏敷之，尤好。

　　截血膏 治刀斧斫磕等处，能化血破瘀，退肿止痛。

　　天花粉（三两） 姜黄 赤芍药 白芷（各一两）

　　上末。茶清调匀，敷疮口四边。若刀斧伤于头面血不止者，急用此末茶清调匀，涂颈上周遭，若伤手则涂臂周遭，若伤足则涂腿上周遭。若伤各处则涂疮口周遭，使截住其血，不来潮作也。

　　金疮着水，肉翻花者，用韭汁调此末，敷疮口四边，以火微炙之，又用早稻烟熏之，疮口出水即愈。如无水出，即是风袭，倍加南星和敷。

　　若疮口肉硬不消者，此被风所袭也，可加独活，用热酒调敷。如又不消，则风毒已深，肌肉结实，加紫金皮和敷，有必消之理也。

　　散血膏 治打扑伤损，跌磕刀斧等伤，及虎伤、瘴猪、牛咬伤。

　　耳草叶（藤生，藤上有棘，叶如木绵叶，又名猪 聍，又名虎聍草，又名狮子聍） 泽兰叶（少许）

　　上各生采，杵捣极烂，冷敷缚。刀斧斫磕等伤，破皮损肉者，先用羊毛饼贴；次贴此膏。疮口四边，用截血膏敷贴，令血不来潮作。一人跌破阴囊，又一人跌拔鼻孔，二者俱先整理皮肉端正，用此膏效验。一法，不用羊毛饼，只用金毛狗脊毛薄薄铺些于患口上，次 封口药，再却以此膏贴，效更速。

　　羊毛饼法鸡子清、桐油各半打匀，以羊毛薄捻作饼如纸样，贴在患处上，以散血膏或补肉膏敷贴。

　　接补消肿膏 治证同前。

　　耳草叶 雪里开 水圹叶 乌苞叶 紫金皮上末，以鸡子清入桐油少许，调匀，敷贴。

　　活血散 治打扑伤折手足。

　　上用绿豆粉，新铁铫内炒令紫色，用热酒同热醋调令成膏，敷贴损处，用纸花盖贴。

　　将杉木一片或二片，缚定，其效如神。

　　一赤散 治伤损敷药后起 者，以棱针挑破掺末。

　　大黄 赤石脂 石膏（ ，各等分）

　　上末，掺之。

　　一黄散 治打扑伤痕紫黑，有瘀血流注，有热者。

　　大黄上末，姜汁调，温敷。

　　一白散 治打扑伤痕紫黑，有瘀血流注，无热者。

　　半夏上末，姜汁调传。

　　万金膏 治痈疽发背，诸般疮疖，从高坠下，打扑伤损，脚膝生疮，远年 疮，五般痔漏，一切恶疮，并皆治之。

　　龙骨 鳖甲 苦参 乌贼鱼骨 黄柏 黄芩 黄连 猪牙皂角 白芨 白蔹 浓朴 木鳖子仁 草乌川芎 当归（洗、焙） 香白芷（各一两） 没药（另研） 乳香（另研，各半两） 槐枝 柳枝（各四寸长，二十一条） 黄丹（一斤半，炒过） 清油（四斤）

　　上除乳、没、丹外，将诸药于油内，慢火煎紫赤色，去滓。秤净油三斤，放锅内，下丹不住手搅，令黑色滴入水不散，及不粘手；下乳、没末，再搅匀，如硬入油些少，以不粘手为度。

　　洗药荆叶散 治从高坠下，及一切伤折筋骨，瘀血结聚疼痛。

　　顽荆叶（一两） 白芷 细辛（去苗） 蔓荆子 桂心 川芎 丁皮 防风（去芦） 羌活（各半两）

　　上作一服，入盐半匙，连根葱五茎，将水五升，煎取三升，去滓。通手淋洗痛处，冷即再易，避风处洗之。

　　〔接骨〕接骨用好无名异三两为末，丁、乳、檀、沉、木五香，各半钱重为末。先烧铁铫红，以五香三之一弹入铫内，候烟起则全下无名异，待滚，退火定后；再上火炒热，又将五香弹三之一弹入铫内，候滚，又退火如此者凡三次讫，出火毒，即用骨碎补，去毛约一斤，与生姜等分，捣烂，以碗覆之，候发热，先约取五之一，入小葱九茎，连须去蒂，同入沙盆擂细，取其汗调前无名异末二钱，冲老酒服之，其渣罨患处即愈。如年老气衰者，再作一剂，多饮酒力助之为妙。

　　〔洁〕接骨丹敷贴药天南星 木鳖子（各四两） 没药 乳香（各半两） 官桂（一两）

　　上为细末。姜一斤，去皮烂研取自然汁，入米醋少许，白面为糊，同调摊纸上贴伤处，以帛缚之，用篦夹定，麻索子缠。

　　接骨丹 治折骨出臼，无草药讨处，用此方效。

　　南星（生四两） 木鳖子（三两） 紫金皮 芙蓉叶 独活 白芷 官桂 松香 枫香（各一两） 小麦面（二两） 乳香 没药（各五钱）

　　上末，米醋、生姜汁各少许，入酒调匀，摊油纸上夹缚，冬月热缚，夏月温缚。

　　〔世〕 治 扑筋断骨折，用粟米半升，木鳖肉二十个，半夏半两，妇人发一团，葱白须一小束，同炒烟尽，存性为末，热醋调敷神效。治 扑筋断骨折，用糯米一升，皂角切碎半升，铜钱百个，同炒至半焦黑，去铜钱，为末，用好酒调膏，浓纸摊贴患处神效。

　　走马散 治折伤接骨。

　　柏叶 荷叶 皂角（俱生用） 骨碎补（去毛，各等分）

　　上为末。先将折伤处揣定，令入原位。以姜汁调药如糊，摊纸上贴骨断处，用杉木片夹定，以绳缚之莫令转动。三五日后开看，以温葱汤洗后，再贴药，复夹七日。如痛再加没药。

　　乳香膏 治打扑伤损。

　　乳香 松香 枫香 五倍子 狗骨（ ，各一两） 锅底墨 小麦面（各五两）

　　上末，用好酒调为糊样，热敷痛处，不可敷破处。若破烂者，只用凤尾草，为末掺之。

　　骨碎补罨闪折筋骨折伤。取根捣碎，煮黄米粥和之，裹伤处良。

　　扑骨肉损。醋捣肥皂烂，浓罨之，以帛缚之。闪伤，醋糟、平胃散相和，罨之。

　　〔丹〕 治 伤骨折及血黯方，用益元散七分，人参汤调之。次用姜汁、好醋二盏，用独子肥皂四个，敲碎，挪于姜汁醋中调和，以绵滤过去渣，煎成膏药贴之，遍身亦可。

　　又方 柑橘叶，白酒糟杵细，缚痛处。或大 痛，用火烧地令红，用醋并米泔泼地上，急铺荐，令患人荐上卧，蒸出汗。内则服药，外则贴罨，易安。

　　〔续筋〕白胶香散 治皮破筋断。

　　上用白胶香为末传之。又方，金沸草根、擂汁涂筋封口，便可相续止痛。

　　治伤断筋骨续筋方上取旋复根，捣汁滴疮中，仍用滓敷疮上。封之二七日即筋骨便续，更不用易。

　　〔消肿〕紫金皮散 治打扑伤损，金刃、箭镞伤处浮肿用此。

　　紫金皮（醋炒） 南星 半夏 川当归 黄柏（盐炒） 草乌（炮） 川乌炮 杜当归 川芎乌药 破故纸 川白芎（盐水炒） 刘寄奴 川牛膝 桑白皮（各等分）

　　上为细末。生姜、薄荷汁兼水，调敷肿处或伤处，皮热甚，加黄柏皮、生地黄半两。

　　有疮口者勿封疮口，四边敷之。

　　《本事》治打扑伤损，及一切肿痈，未破令内消方。

　　生地黄（研如泥） 木香（细末）

