<!-- { "loadSidebar": true } -->
　　破血消痛汤（东垣） 治乘马损伤，跌破脊骨，恶血流下，胁下甚痛，若楚不能转侧，妨于饮食。

　　羌活 防风 官桂（各一钱） 苏木（一钱半） 柴胡 连翘 当归梢（各二钱） 麝香（少许，另研） 水蛭（三钱，炒去烟尽，另研）

　　上为粗末。只一服，酒二大盏，水一盏，水蛭、麝香另研如泥。余药煎至一大盏，去火稍热，调二味服之。两服立愈。

　　〔经〕 治折伤 用水蛭，新瓦上焙干，为细末。热酒调下一钱。食顷，痛更一服。痛止，便将接骨药封，以物夹定，直候至好。

　　〔世〕 治从高至下坠，及打击内伤神效麝香、水蛭各一两锉碎，炒烟出，二件研为细末。酒调二钱，当下蓄血。未止，再服其效如神。

　　〔衍〕 自然铜，有人饲折翅鹰，后遂飞去 今人打扑损伤，研极细末，飞过，用当归、没药各半钱，以酒调频服，仍以手摩痛处。

　　〔海〕 治坠落车马，筋骨疼痛不止，用玄胡索一两，捣罗为散，不计时服，以豆淋酒，调下二钱。

　　〔本〕 治卒血及心被打，内有瘀血者童便煎服之，一服一升。

　　〔山〕 扑伤损 松节煎酒吃。 扑重伤 用生姜自然汁四两，香油四两，打匀，无灰酒热调下。

　　《塞上方》治坠伤损扑，瘀血在内，烦闷者 用蒲黄末，空心热酒调下三钱瘥。

　　〔表里〕二十五味药 治 扑损伤，骨碎骨折，筋断刺痛，不问轻重，并皆治之。

　　香白芷 紫金皮 破故纸（各醋炒） 刘寄奴 川当归（盐炒） 赤芍药（米泔浸） 黑牵牛川牛膝（茶水浸） 生地黄（盐水浸、炒） 川芎 乳香 没药 木通 自然铜（骨不碎不用，临好时用） 草乌（醋炒，孕妇不用） 木香 川乌（火煨，孕妇不用） 藿香 骨碎补 木贼 官桂 羌活独活（以上各一两） 熟地黄（盐水炒） 杜牛膝（茶水炒，各半两）

　　金刃伤挫臼者， 去自然铜。骨碎骨折者用之。然须于此方内去自然铜，临好时却入用之，如早服以成他疾。同研为末，用蜜为丸如弹子大，用黄丹为衣。或被 扑损伤，金刃箭镞，不问轻重，每服一丸，温酒磨化服，或细嚼酒送下。如被刀伤全断，内损重者，以薄荷汤或木瓜汤、姜汤、灯心汤皆可服。病在上食后，病在下食前，在中者不拘时服。老人骨脉冷，宜加当归、川芎、川乌、木香、丁香、人参半两，去白芍药、生地黄。

　　没药降圣丹 治打扑伤损，筋断骨折，挛急疼痛，不能屈伸，及荣卫虚弱，外受风邪，内伤经络，筋骨缓纵，皮肉刺痛，肩背拘急，身体倦怠，四肢少力。

　　没药（另研） 当归（酒洗，焙） 白芍药 骨碎补（HT ，去毛） 川乌头（生，去皮脐） 自然铜（火 醋淬十二次，研为末，水飞过，焙，各一两） 生地黄 川芎（各一两半）

　　上为细末，以生姜自然汁与炼蜜和丸，每一两作四丸。每服一丸，捶碎，用水、酒各半钟，入苏木少许，煎至八分，去苏木空心服。

　　〔清心〕清心药 治打扑伤损，折骨出臼，刀斧斫磕等伤，及肚皮伤破肠出者。

　　牡丹皮 当归 川芎 赤芍药 生地黄 黄芩 黄连 连翘 栀子 桃仁 甘草上灯心草、薄荷煎，入童便和服。

　　〔本〕水仙散 治打扑坠损，恶血攻心，闷乱疼痛。

　　未展荷叶阴干，一味为末，食前，以童子热小便一小盏，调下三钱，以利下恶物为度。

　　〔圣〕 治扑打坠损，恶血攻心，闷乱疼痛 以大干荷叶五片，烧令烟尽，细研。食前，以童子热小便一小盏，调三钱匕，日三服。

　　〔止痛〕止痛药 治打扑伤损，折骨出臼，金疮破伤。

　　当归 牛膝 川芎 淮生 赤芍药 白芷 羌活 独活 杜仲 续断（各一两） 肉桂八角茴香 乳香 没药（各五钱） 南木香 丁皮 沉香 血竭（各二钱半）

　　上末，老酒调服。

　　散血定痛补损丹 治诸般伤损肿痛。

　　当归 川芎 赤芍药 生 白芍药 牛膝 续断 白芷 杜仲（制） 骨碎补 五加皮羌活 独活 南星（制） 防风（各一两半） 官桂 乳香 没药（各一两） 南木香 丁皮角茴（各五钱）

　　上末，酒调服。

　　定痛当归散 治诸损肿痛。

　　当归 川芎 赤芍药 白芍药 熟 羌活 独活 牛膝 续断 白芷 杜仲（各二两） 川乌（炮） 乳香 没药 肉桂（各一两） 南木香 角茴 丁皮（各五钱）

　　上末，酒调服。

　　四草定疼汤 治打扑、跌堕、压磕等伤肿痛。

　　山薄荷 宝塔草 矮金屯叶 皱面藤叶上生采，叶擂酒服；根梗煎酒服。

　　圣灵丹 治一切打扑损伤，及伤折疼痛不可忍者，并宜服之。

　　乳香（五钱） 乌梅（去核，五个） 白米（一撮） 蒿苣子（一大盏炒，取二两八钱）

　　上为细末，炼蜜和丸，如弹子大。每服一丸，细嚼，热酒吞下，食后。一伏时痛不止，再服。

　　〔活血顺气〕何首乌散 治打折筋骨，初然便宜服。此药顺气、疏风、活血、定痛。

　　何首乌 当归 赤芍药 白芷 乌药 枳壳 防风 甘草 川芎 陈皮 香附 紫苏 羌活 独活 肉桂上，薄荷、生地黄煎，入酒和服。疼痛甚者，加乳香、没药。

　　调经散 治跌扑损伤，疏利后，用此药调理。

　　川芎 当归 芍药 黄 （各一钱半） 青皮 乌药 陈皮 熟地黄 乳香（另研） 茴香（各一钱）

　　上作一服。水二盅，煎至一盅，不拘时服。

　　〔本〕 宣和中，有一国医忽承快行宣押，就一佛刹医内人，医诊视之已昏死矣。问其从人，皆不知病之由，惶恐无地。良久，有二三老内人至，下轿环而泣之，方得其实，云：因蹴秋千，自空而下坠死。医者云：打扑伤损，自属外科，欲申明又恐后时；参差不测。

　　再视之，微觉有气，忽忆药箧中有苏合香丸，急取半两，于火上焙去脑、麝，用酒半升，研、化灌之，至三更方呻吟，五更下恶血数升，调理数日方瘥。先夫人之丧，一守灵妇，登高取物坠下，昏冒不省人事。予急令煎苏木汤，调苏合香丸灌之，明日已平复矣。

　　〔活血〕活血丹 治打扑伤损，动筋折骨，跌堕斫磕、九斧等伤，诸般风疾，左瘫右痪，手足顽麻，妇人血风，浑身疼痛冷瘅，一切损伤，悉皆治之。

　　青桑炭（一斤） 当归 牛膝 川芎 赤芍药 熟 黑豆（酒煮） 何首乌 南星（制） 白芷老松节（烧） 杜仲（制） 破故纸 羌活 独活 苍术（制） 防风 荆芥 骨碎补 桔梗栗间 续断（各四两） 草乌（醋煮，炒） 川乌（炮） 肉桂 木鳖子（炒） 角茴 地龙（去土） 白蔹白芷（煨） 细辛 降真香 檀香 松香 枫香 五灵脂 京墨（ ） 血竭 乳香 没药（各二两）

　　上末。醋煮秫米粉糊为丸，弹子大，晒干，以生漆抹手上，挪漆为衣，阴干，却以布袋盛，挂于风处，经久不坏，亦不失药味。每服用，当归酒磨下。伤筋折骨，加自然铜、醋淬，二两，若金刃出臼，不可用之。

　　大活血丸 治打扑伤损，折骨碎筋，瘀血肿痛，瘫痪顽瘅，四肢酸疼，一切痛风等证。

　　青桑炭（一斤） 栗间 骨碎补 南星（制） 白芍药 牛膝 川乌（炮） 黑豆（酒煮，各一两六钱） 自然铜 木鳖子（各八钱） 细辛（一两） 降真香节 枫香（各三钱） 乳香 没药 血竭（各六钱）

　　上末。醋煮秫米粉糊，集众手搓为丸，缓则发裂，如弹子大，候干，用生漆为衣，久则不坏。每用一丸用无灰酒磨，化服。

　　黄末子 治证同前。

　　川乌（炮） 草乌（醋煮，炒） 降真香 枫香 肉桂 松香 姜黄 乳香 没药 细辛（各五钱） 当归 赤芍药 羌活 独活 川芎 蒲黄白芷 五加皮 桔梗 骨碎补 苍术（醋煮） 何首乌 川牛膝 片姜黄（各一两）

　　上末酒调下。欲好之际，加自然铜制一两，只折骨者，便可用之。

　　白末子 治证同前。

　　白芷 南星（制） 白术 何首乌 桔梗 羌活 独活 白芍药 白杨皮 川芎 白茯苓白蔹 当归 薏苡仁（炒） 骨碎补 牛膝 续断 川乌（炮） 细辛 肉桂 枫香 乳香没药（各一两）

　　上末，酒调下。欲好之际，加自然铜制一两，只折骨者，便可用之。

　　红末子 治证同前。

　　独活 何首乌 南星（制） 白芷 羌活 当归 骨碎补 苏木 牛膝 赤芍药 红花川芎（各二两） 细辛 川乌（制） 桔梗 降真香 枫香 血竭 乳香 没药（各一两）

　　上末，酒调下。欲好之际，加自然铜制一两，只折骨者，便可用之。

　　黑末子 治证同前。

　　雄鸡毛（烧） 桑炭 老松筋（炒存性） 嫩松心 侧柏叶（醋煮，各四两） 当归 牛膝 何首乌黑豆（制） 南星（制） 骨碎补 熟地黄 羌活 独活 赤芍药 川芎 白芷（各二两） 细辛肉桂 川乌（炮） 草乌（制） 木鳖子 南木香 五灵脂 降真香 乳香 没药 枫香（各一两） 百草霜（五钱）

　　上末。热酒调下。欲好之际，加自然铜制一两，只折骨者，便可用之。

　　牡丹皮散 治跌扑闪锉，伤损滞血疼痛。

　　牡丹皮 当归 骨碎补 红花（酒浸） 续断 乳香 没药 桃仁 川芎 赤芍药 生地黄上水酒煎服，却用秫米饭热罨缚，冷又蒸热换缚。

　　橘术四物汤 治跌扑磕伤，滞血体痛，饮食少进。

　　当归 川芎 白芍药 淮生 陈皮 白术 红花 桃仁上生地黄同煎服。骨节疼，加羌活、独活。痛不止，加乳香、没药。

　　黑神散（《和剂》）

　　黑豆（去皮，炒，半升） 熟干地黄（酒浸） 当归（去芦，酒制） 肉桂（去皮） 干姜（炮）

　　甘草（炙） 芍药 蒲黄（各四两）

　　上为细末。每服二钱，酒半盏，童子小便半盏，不拘时煎调服。

　　当归补血汤 治金刃所伤，及跌磕打扑，皮肉破损，亡血过多，此宜止痛，兼补为先。

　　若皮肉不破损者，宜作瘀血停积治之。

　　当归 川芎 白芍药 熟 防风 连翘 羌活 独活 乳香 没药 白芷 续断 杜仲上生地黄煎，入童便和服，不可用酒。气虚加人参、白术、黄 。

　　按：补血须用参、 为君，此止用四物，亦活血之药，非补血也，况加以羌、独、防、芷之耗散乎。

　　〔顺气〕撤消通气散 治打扑伤损作痛，及乳痈便毒初起，或气滞作痛。

