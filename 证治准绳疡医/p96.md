<!-- { "loadSidebar": true } -->
　　木香 茴香（炒） 青皮（去白） 穿山甲（酥炙） 陈皮 白芷 甘草 漏芦 贝母（各等分）

　　上为末。每服一二钱，温酒调下。

　　薛按：前方治打扑闪错，或恼怒气滞血凝作痛之良剂。经云：形伤作痛，气伤作肿。

　　又云：先肿而后痛者，形伤气也，先痛而后肿者，气伤形也。若人元气素弱，或因叫号，血气损伤，或过服克伐之剂，或外敷寒凉之药，血气凝结者，当审前条大法，用温补气血为善。

　　〔接骨〕接骨神效，无比累验 用当三钱一百零八个，（钱浓字连草者）。以铁线穿定，用活桑木一根作柴，烧钱红，米醋一大碗，未煎者不入盐，将所烧钱 入醋中，如此淬之，以醋干为度。取醋中淬落铜钱末，就用醋洗去灰，晒干为极细末。再用黑雄鸡一只，清汤煮熟，去肉用骨一副，以醋炙酥，为末。入乳香、没药各一两，与铜钱末一处和匀。每服一字，临服时，用患人发在顶上者，洗去垢，烧灰入药中，无灰酒调服。不吐只一服，如吐出再服。如痛止不可再服，必须先夹缚所折骨端正，用杨树皮，刮去肉糊并外粗皮敷之。下咽便不痛，五七日便能运动，必终身忌荸荠，一名地栗。

　　一方 用五铢钱醋淬，一两二钱，黑鸡骨三两，研细匀。每服病在下四钱，疏服食前；病在上二钱半，频服食后。一方，有乳香、没药。

　　洁古方 用醋淬半两钱，苏木、定粉、南硼砂各一钱，为末。作一服，当归酒二三服，痛止勿服。

　　〔丹〕接骨散没药 乳香（各五钱） 自然铜（一两，醋淬） 滑石（二两） 龙骨（三钱） 赤石脂 白石脂（各二钱）

　　麝香（后入，少许）

　　上为细末。以好醋浸没，煮多为上，候干就炒燥为度。临服入麝香少许，挑小茶匙在舌上，温酒下，病分上下，食前、后服。若骨已接尚痛，去龙骨，石脂而多服。尽好。

　　〔世〕 又方接骨。

　　乳香 没药 苏木 降真节 川乌（去皮尖） 松明节 自然铜（米醋淬，各一两） 地龙（去土，麻油炒，半两） 血竭（三钱） 龙骨（半两，生用） 水蛭（油炒，半两） 土狗（十个，油浸炒）

　　上为细末。每服五钱，酒调下，在上食后，在下食前。

　　定痛接骨紫金丹麝香 没药 红娘子（各一钱半） 乌药 地龙（去土） 茴香 陈皮 青皮（各二钱半） 川乌草乌（炮，各一两） 五灵脂（去皮） 木鳖子（去壳，各半两） 黑牵牛（五分，生用） 骨碎补 威灵仙金毛狗脊 防风（去芦） 自然铜（醋淬七次，各五钱） 禹余粮（四钱，碎）

　　上为细末，醋糊丸，如桐子大。每服十丸至二十丸，温酒送下，病上食后，病下食前服。

　　麦兜散半两钱（ ，醋淬七次） 自然铜（ ，醋淬七次） 地鳖虫（焙干）

　　上三味等分，每服酒调一分，不可多，多则骨高起矣。

　　一方 用五铢钱 淬，研细。每服一麦壳许， 虫浆调下。

　　接骨仙方人骨（小儿者尤佳， ，一两） 乳香（二钱） 喜红绢（一尺，烧存性）

　　末之。每服二钱，温酒下。

　　又方小儿骨（ ，一两） 乳香（五钱） 白面（三钱，炒）

　　上为末。无根水调为丸，如梧桐子大。每服三十丸，热酒吞下。

　　搜损寻痛丸 能接骨，遍身疼痛，久损至骨。如金刃伤，则后用之。

　　乳香 没药 茴香（炒，各二钱） 肉桂（三钱） 军姜（炒） 丁皮 独活（炒） 草乌（炒，黄色）

　　赤芍药（炒） 石粘藤（炒） 白芷（各五钱） 当归 川芎 薏苡仁（炒，各一两，如筋绝，脉绝，多加此一味） 骨碎补（炒，二两）

　　上作末，蜜为丸。用生姜细嚼，温酒吞下。如为末，用姜酒调服亦可。浸酒吃亦可。

　　如折伤，则须用药。遍身顽麻，方可用药接骨，加草乌一匕多，热酒调服。量人老弱、虚实，加减用之。如其人麻不解，可用大乌豆浓煎汁解之，如无豆淡煎浓豉亦可，如吐加姜汁。

　　卷之六

　　金疮

　　治金疮白药黄柏 黄芩 当归 赤芍药 黄 牡丹皮 生地黄 木鳖子（去壳） 黄连 地骨皮桑白皮 甘草（各一钱半） 白芷 马蓼梢叶（生者一钱，火 过）

　　上用桐油三两，煎黄色，滤去滓；再煎油稍熟，入细白板松香一片，慢火煎，须频频柳枝搅匀。却入乳香、没药、黄丹各七钱，煎数沸出火，顷时。以少绵铺于前。滤药滓布上滤过；先用瓦钵满盛清水八分，却滤药于钵水中，将去清水中如绷面状，绷三二百度，愈绷愈白，故名白药。常以清水浸，倾于冷地上用物遮盖，勿令尘入，五七日一换水。刀斧一应金伤，量伤孔大小，取一块填于伤孔中，以白纸护之，随手不疼，一日一换，五日生肉。筋断加杜仲、续断各二钱同煎；收疮口加龙骨半钱，碎了，煎入药内；打损只敷于油纸上贴之即愈。却不须入接筋、龙骨等剂。

　　太乙膏 治金疮箭镞，不问轻重，并痈疽疖毒，用此敷之。

　　白芷 苍术 石膏（醋炒） 白胶香 乳香 没药 黄丹（各五钱）

　　上为末。用真麻油四两，桐油亦可。以黄蜡一两。先煎油，柳枝搅，次入白芷等，煎少顷。却入白胶香、石膏得同煎，试欲成珠。却入蜡同煎片时，用生布滤过，瓦器收藏。用油单纸摊之，损伤敷疮口，自然肉不痛速愈。

　　理伤膏 治打扑伤损，折骨出臼，刀斧跌磕等伤。

　　陀僧 黄丹 自然铜 黄蜡 猪油（各四两） 乳香 没药（各一两） 松香 麻油（各一斤）

　　上以折伤木皮一两，铡碎，入油煎数沸，滤去滓。入陀僧、黄丹，慢火熬成膏；次入松蜡熔化，再熬滴水中成珠为度。却入乳香、没药、自然铜末和匀，摊贴。

　　金疮神效方五倍子 降真香上各炒焦，出火毒后，研为末，等分干掺。虚者，加人参末。

　　封口药 治刀斧伤，割喉、断耳、缺唇、伤破肚皮、跌破阴囊皮等证，大效。

　　乳香 没药、儿茶、当归 杉皮炭（各一钱） 麝香（五厘） 片脑（一分） 猪 聍叶（一钱，如无此叶，用葛叶、毛藤子叶，亦可）

　　上各另研细末，秤合和匀。入麝KT 细，次入脑KT 匀，瓷器收贮。如缺唇，先以小气针作三截针之，用绢线一条，两头搓猪毛，以唾蘸湿，抹封口药于在线，将药线三截穿定，却以麻药抹缺处，以剪刀口抹封口药，薄剪去些皮，以线即缝合就。以鸡子黄油搽患处，以金毛狗脊毛薄铺于上，却以封口药末 于上。每日用药水轻洗去，搽油换药，每日只换一次，待八日，剪去线搽药。

　　洗药桑白皮 荆芥 黄连 黄柏 当归 白芷 赤芍药 连翘 生地黄上煎去滓，洗净。

　　麻药川乌 草乌 南星 半夏 川椒上末，唾调搽之。

　　本事地黄散 治金疮，止血除疼痛，辟风续筋骨，生肌肉。

　　地黄（苗） 地菘 青蒿 苍耳（苗） 生艾汁（三合） 赤芍（各五两，入水煎取汁）

　　上五月五、七月七日午时修合，以前药汁拌锻石阴干，入黄丹三两，更杵为细末。凡有金疮，伤折出血，用药包封不可动，十日瘥，不肿不脓。

　　〔世〕 治金疮 风化锻石，韭叶嫩者，同捣，入鹅血调和成饼，乘风阴干，为末敷上，（无鹅血亦得）。治金疮血不止，用半夏、锻石、郁金，三物为末，掺上伤处，即住。

　　〔崔〕 疗金疮、刀斧伤，破血。以锻石一升，石榴花半斤，捣取末少许，捺少时，血断便瘥。

　　百草散 治金疮。

　　上五月五日平旦，使四人出四方，各于五里内采一方草木茎叶，每种各半把，勿令漏脱一事。日正午时，细切碓捣，并锻石极令烂熟。一石草断一斗锻石，先凿大实中桑树，令可受药，取药纳孔中，实筑令坚。仍以桑树皮蔽之。用麻油捣锻石极粘，密泥之，令不泄气，又以桑皮缠之使坚牢。至九月九日午时，取出阴干。百日药成捣之，日晒令干，更捣，绢筛贮放。凡一切金疮出血伤折，实时以药封裹治使牢，勿令动转，不过十日即瘥，不肿不脓，不畏风。若伤后数日始得药，须暖水洗令血出，然后敷此药大验。平时无事，宜多合以备仓卒，金疮之要无出于此。一方云：采时不得回头，任意摘取方回，入杵臼内烂捣如泥。量药多少，以意入锻石，和匀取出，拍成膏，日中曝干，遇用旋取捻碎。若刀斧伤，干敷，取血止为度。汤火伤，冷水调开涂敷。蛇、蝎、犬、鼠咬伤，先以温水洗，以津液调传。疥疮，先抓损，以药末干贴。湿癣，以醋调敷，其效如神。

　　灰弹散 治刀斧伤血出不止，及多年恶疮。

　　上用多年锻石细研，鸡子清调成团， 过候冷再研细。若刀斧伤掺之患处，若多年恶疮以姜汁调敷。一方，单用锻石掺患处，裹定并瘥。

　　洁古末药散 刀箭药，止血住痛。

　　定粉 风化灰（各一两） 枯矾（三钱） 乳香（五分） 没药（一字 各另研）

　　上件各研为细末，同和匀，再研掺之。

　　生肌止血立效方 治金疮，辟一切风冷，续筋骨。

　　锻石（二升，捣生地黄、青蒿汁和作团，火 赤，细研） 狗头灰（细研） 芎 艾叶 地松密陀僧（各半两） 黄丹（一两） 麒麟竭（三分，细研）

　　上为细末，研匀密封之。每遇金疮敷之。

　　丹溪云：刀斧伤，锻石包之，痛止血住。

　　〔精〕 胜金方 治刀斧伤，止血生肌。蚕蛾散，晚蚕蛾为末，掺匀绢帛裹，随手疮合血止，一切金疮亦治。一法，用生晚蚕蛾、锻石二味，同捣成饼，阴干，为末敷之。

　　凡杀伤不透膜者上用乳香、没药，各一皂子大，研烂。以小便半盏，好酒半盏，同药通口服。然后用花蕊石散，或乌贼鱼骨，或龙骨为末，敷疮口上立止。

　　杀伤，气偶未绝上取葱白热锅炒熟，遍敷伤处，顷即再易，其痛自止。但青叶亦可〔本〕刘寄奴散 治金疮，止疼痛。

　　刘寄奴一味为末，散掺金疮口里。昔宋高祖刘裕，微时代荻，见大蛇长数丈，射之伤，明日复至，闻有杵臼声，往觇之，见青衣童子数人，于臼中捣药，问其故？答曰：我王为刘寄奴所射，合药敷之。帝曰：神何不杀之，答曰：寄奴王者，不死不可杀。帝叱之皆散，收药而去，每遇金疮敷之效。寄奴高祖小字也。此药非止治金疮，治汤火疮大妙，《经验方》云：刘寄奴为末，先以糯米浆鸡翎扫着伤处，后掺药末在上，并不痛、亦无痕。大凡汤火伤急用盐水洗之，护肉不坏。

