<!-- { "loadSidebar": true } -->
　　〔世〕 治金疮打扑损伤，用 黄草研细，入盐少许，罨之愈。金疮，血出不止，挪小蓟叶封之。金疮止血，杵覆盆花苗，敷疮立止。（《梅师方》）

　　〔本〕 治金疮，血不止，兼痛，用血竭末敷，立止。

　　〔精〕 治恶疮、金疮、刀斧伤，见血方。以好降真香为末，贴之，入水并无伤痕绝妙。

　　（方见华佗《中藏》。）

　　治刀箭伤，出血不止并骨折。

　　槟榔（一个） 木香 胡地黄（各三钱）

　　上为末。敷疮口血立止，又可接骨。

　　神仙刀箭药上取桑叶，阴干为末，干贴。如无，旋熨干为末敷之。一方，用新桑叶，研取白汁涂之，能合金疮。

　　治刀斧伤磕擦，及破伤风浮肿者。

　　上用平胃散，以姜汁调敷。若急卒，只以生姜和皮烂捣，罨患处，止痛截血，且无疤痕。

　　又方用海船缝内久年油灰，研碎掺之。

　　治刀伤，及竹木刺出血。

　　上急以自己小便，淋洗三二次立止，不妨入水。

　　治金疮上以牛蒡叶贴之，永不畏风，亦不溃脓，及捣敷之。

　　麒麟竭散 治刀箭伤筋断骨，止痛定血避风。

　　麒麟竭 白芨（各半两） 黄柏 密陀僧 白芷 白蔹 当归（炒） 炙甘草（各一两）

　　上为细末。每用少许，干掺疮上，立效。

　　如神散 治一切刀斧所伤，血出不止，并久患恶疮。

　　虎骨（炙，研） 铅丹（火 ，令赤） 龙骨（研，各半两） 乳香（如皂子大，另研） 腻粉（研）

　　丹砂（研，各一钱） 麝香（少许，另研）

　　上研极细匀，一切疮，以黄连汤或盐汤洗，拭干，掺药在疮上，不得衣粘着疮口。

　　金伤散 治金刃箭镞所伤，血出不止，及落马打伤，肉绽血出。

　　白芨 白蔹 乳香（各一两） 锻石（半斤，远年者佳） 龙骨（半两） 黄丹（少许）

　　上为细末，入黄丹研，如淡红色。每用干掺患处，上用软纸，更以绢帛裹护，忌风、水，干痂为妙。

　　定血散 治一切刀伤，血出不止，收敛疮口。

　　南星（生） 槐花（炒） 郁金（各四两） 半夏（生用，二两） 乳香（研） 没药（另研，各二钱半）

　　上为细末，研匀。每用干掺患处，忌水洗。

　　治金刃或打伤，血出不止。

　　降真香末 五倍子末 铜（削下镜面铜，于乳钵内，各研细，等分）

　　上拌匀，敷损处。昔安丰，手击朱嵩碎首，用此而愈。

　　治金疮伤损，血出。

　　上用生牛胆，入锻石末，候干，掺上即止。以腊月牛胆，入风化锻石，悬当风处，候干用。

　　五倍散 治金疮，血出不止，亦治疳疮。

　　上以五倍子生研为末，干贴，血立止。

　　神奇散 治刀斧伤，并箭伤，血出不能止者。

　　麒麟竭 没药（各研） 自然铜（ ） 南星（炮） 干姜（烧灰） 铅丹（炒黑） 腻粉 瓦藓（各一分） 麝香（少许）

　　上为细末和匀，先以盐汤洗疮，却以烧葱捣汁涂，然后干掺疮上，三二次。

　　军中一捻金散金樱叶 嫩苎叶（各二两） 桑叶（一两）

　　上捣烂敷，若欲致远，阴干作末，用帛缚上，血止口合，名草蝎经进方，以五月五日，或闭日收药良。

　　治诸伤，瘀血不散。

　　上于五六月，收野苎叶，擂烂，涂金疮上。如瘀血在腹，用顺流水擂烂服即通，血皆化水，以死猪血试之可验。秋月恐无叶，可早收之。

　　龙骨散 治金刃箭伤，生肌长肉，定痛止血，诸疮敛口。

　　龙骨 滑石 枯矾 寒水石 乳香 没药 黄丹（炒，各半分） 轻粉（少许）

　　上为细末。每用干掺，外用膏药贴之效。

　　金伤散 治刀斧伤，辟风、生肌、止痛。

　　白芨 黄丹 陈锻石（风化） 桑白皮（各二两） 龙骨 南星 白附子（各一两）

　　上为细末，每用干贴之。

　　完肌散 治金疮。

　　陈锻石（二两） 黄丹（半两） 龙骨 密陀僧 桑白皮（各四两） 麝香（一钱，另研）

　　上为细末，干掺患处。

　　生肌膏 治金疮，及一切打损疮。

　　胡粉 白芍药 薰陆香 干姜（炮，各一两） 油（四两） 黄蜡（二两）

　　上为细末，以油蜡相和，煎如膏。用贴疮上，日二换之。

　　治金疮生肌肉。

　　上生捣薤白，以火封之，更以火就炙，令热气彻疮中，干即易之，白色者好。亦治金疮，中风、水肿痛。

　　止血收疮口方上以鸡内金，焙为末，敷之立止。

　　定血散 治刀斧伤，止血，定痛，生肌。

　　密陀僧（半斤） 乌贼鱼骨 龙骨 白矾（枯，各二两） 桑白皮（一斤） 黄丹（一两）

　　上为细末。每用干掺患处，定血如神。

　　松皮散 治金刀箭镞伤，用此生肌。

　　老松皮（一两） 锻石（二两，矿者以瓦盛之，上用瓦盖，灰火四畔、上下，炼一夜至晓，研细）

　　上为细末，和匀敷之。止血收疮口，立效。

　　药蛆方 治金疮内烂生蛆者。

　　上以皂矾飞过干贴其中，即死蒲黄方 治金疮，中风寒，水露，肿痛入腹。

　　上用蒲黄并旧青布，纳在小口瓶中，烧取烟熏疮，汁出愈。

　　治金疮，因风水肿。

　　上取蜡不以多少熔化，入盐少许，滴在疮上；或先以盐罨疮上，后熔蜡令热得所，灌疮中亦可。

　　艾叶方 治金疮中风掣痛，并手足不仁。

　　上用艾叶生、熟者，令揉团所得，内瓦甑中塞诸孔，独留一目，以通气熏蒸患处，良久，身体自知立愈。

　　仲景全疮方王不留行散主之。

　　王不留行（八月八日采） 蒴 细叶（七月七采） 桑根（用白皮根行东南者，三月三日采）

　　甘草（各十分） 川椒（三分，除目及闭口者，出汗） 黄芩 干姜 芍药 浓朴（各二分）

　　上九味，桑根皮以上三味，烧灰存性，勿令过。各别研、杵筛，合治为散。服方寸匕，小疮即粉之，大疮但服之，产后亦可服。如风寒，桑东南根勿取之。前三物，皆阴干百日用。

　　定痛乳香散 治金伤，并折骨打扑伤损。

　　乳香 没药（各二钱） 败龟板（一两） 紫金皮（二两） 当归须 骨碎补 虎骨（酥炙，各半两）

　　穿山甲（火炮，少许） 半两钱（五个。如无，以自然铜火 醋粹，代之）

　　上为细末。每服一钱，如病沉服二钱。以好酒调服，损上者食后服，损下者食前服。

　　地榆绢煎 治刀刃所伤，内损大肠，及两胁肋并腹肚伤破，大便从口中出。并中大箭透射伤损肠胃，及治产后伤损小肠，并尿囊破，小便出无节止。此方神妙，饵至一服，其药直至损处补定伤痕。隔日开疮口看之，只有宿旧物出，即无新恶物出，疮口内用长肉散子作烬子，引散药入疮里面，候长肉出外，其痕即自合。

　　地榆（八两，洗净，捣为细末） 绢（一疋，小薄者）

　　上用清水洗净绢糊。以炭灰淋清汁二斗煮绢，灰汁尽为度。绢以烂熟，擘得成片段，五寸至三寸即取出，压尽灰汁。于清水内洗三五度，令去灰力尽。重入锅内，以水二斗，入地榆末煎煮熟烂，以手捻看，不作绢片。取入砂盆，研之如面糊得所，分为二服。用白粳米粥饮调，空心服之，服了仰卧，不得惊动转侧言语，忌一切毒食。熟烂黄雌鸡，白米软饭，余物不可食之。其余一服，至来日空心，亦用粥饮调服，其将养一月内，切须慎护。如是产后所伤，服一疋，分作四服，每服粥饮一中盏调服，日一服。

　　刀伤血不止 一味白芍药散，白酒调服，即以散掺伤处。其有血出不止，势难遏者，用龙骨、乳香等分。研末窒患处，蛇鱼草捣塞尤妙。

　　〔广〕 金疮血不止痛 白芍药一两，熬令黄，杵细为散。酒后米饮下二钱并得，初三服渐知。

　　当归散（一名内补散，一名苁蓉散。） 治金疮去血多虚竭，此药内补当归（微炒） 川芎 干姜（炮） 川椒（去目闭口，炒出汗） 桂心 黄芩 桑白皮 吴茱萸（汤浸，焙干） 白芍药 炙甘草（各半两） 肉苁蓉（四两，酒浸一宿，去皮，炒干） 人参 黄 浓朴（去粗皮，姜汁炙令香熟，各一两）

　　上为细末。每服二钱，食前温酒调下，日三四服。一方，有白芨，无黄芩、桑白皮。

　　内塞散 治金疮去血多，虚竭疼痛，羸弱内补。

　　黄 当归 白芷 芎 干姜 黄芩 芍药 续断（各二两） 附子（半两） 细辛（一两）

　　鹿茸（酥炙，三两）

　　上为细末。每服五分匕，食前酒调下，日三服稍增至方寸匕。一方，无芍药。

　　蒲黄散 治金疮血出，腹胀欲死。

　　蒲黄 生地黄（各一两半） 黄 当归 芎 白芷 续断（各一两） 炙甘草（三分）

　　上为细末。每服三钱匕，空心酒调下，日三四服，血化为水而下，若口噤，斡开口与之，仍加大黄一两半。

　　神仙止血散龙骨（五色紧者） 诃子（去核，各一两） 白石脂 苎麻叶（五月五日午时采，阴干，各半两）

　　上为细末。每服一钱半，食远，水调服之。如修合时，忌妇人、鸡、犬见。

　　治金疮出血内漏 用蝙蝠二枚，烧烟尽，以水调服方寸匕，令一日服尽。当下血如水，血自消也。

　　血出不透，致瘀滞为患，伤处赤肿，或攻四肢、头面、并鸡鸣散。或煎红花调黑神散。

　　金疮肠出，欲入之。磁石、滑石各三两，为细末。白米饮送下方寸匕，日再用。（《鬼遗方》）

　　磁石散 治金疮肠出，宜用之。

　　磁石（ ，研） 滑石（研） 铁精（各三两）

　　上为细末，研匀。每服一钱匕，温酒调下，空心，日午、晚间各一服。仍以针砂涂肠上，其肠自收入。一方，用白料饮调服。一方，无铁精。

　　治伤破肠出不断，肠出欲燥，而草土着肠者。

　　上作大麦粥，取汁洗肠推内之。常研米粥饮之；二十日稍稍作强糜。百日后乃可瘥，草土当 在皮外。

　　治金疮中肠出不能入者。

　　上以小麦三升，用水九升，煮取五升，绵滤过，候冷，含喷疮上，渐入，以冷水喷其背。不宜多令人见；亦不欲令傍人语；又不可令病患知。或尚未入，取病患卧席四角，令病患举身摇，须臾，肠自入。十日内食不可饱，频食而少，勿使病患惊，惊则杀人。

　　治金疮肠出者。

　　上以桑白皮作线缝之，更以热鸡血涂上立愈。唐安藏剖腹，用此法效。

　　败弩筋散 治金刃弓努所中，筋急不得伸屈。

