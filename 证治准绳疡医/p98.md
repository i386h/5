<!-- { "loadSidebar": true } -->
　　败弩筋（烧作灰） 秦艽（去苗） 杜仲（去皮，炙） 熟地黄（焙，各半两） 附子（炮，去皮脐）

　　当归（切，焙，各一两） 大枣（三枚，取肉，焙）

　　上为细末。每服二钱匕，温酒调下，空心，日午、夜卧各一服。一方，有续断，无大枣。

　　生干地黄散 治金疮烦闷。

　　生干地黄 白芷 当归（炒） 桃仁（去皮尖双仁，麸炒） 续断 黄芩 赤芍药 羚羊角屑炙甘草（各一两） 芎 桂心（各三分）

　　上为细末。每服二钱，食前，温酒调下，日三四服。

　　白薇散 治金疮烦闷，不得眠卧，疼痛。

　　白薇 枳实（麸炒） 辛夷仁 栝蒌根 赤芍药 炙甘草（各一两） 酸枣仁（二两，微炒）

　　上为细末。每服二钱，食前温酒调下，日三四服。

　　琥珀散 治金疮，弓弩箭中闷绝，无所识。

　　上用琥珀研如粉。以童子小便调一钱服。三服瘥。高祖时，宁州贡琥珀枕，碎以赐军士，敷金疮。

　　虎骨散 治金疮中风痉，肢节筋脉拘急。

　　虎胫骨 败龟板（各酥炙） 当归 干蝎（各微炒） 桃仁（去皮尖，双仁，麸炒） 芎 （各一两）

　　黑豆（五合） 松脂（二两） 桂心（三分）

　　上先将松脂并黑豆炒令熟，后和诸药捣为末。每服二钱，不拘时，温酒调下。

　　豆淋酒 治因金疮中风，反强者。

　　大豆（六合） 鸡矢白（一合）

　　上炒令大豆焦黑，次入鸡矢白同炒，乘热泻于三升酒中，密盖，良久滤去滓。每服五合，如人行五里，更一服，汗出佳。未瘥，即更作服之，汗出为度。服后，宜吃热生姜粥投之。

　　必效酒 治金疮中风，角弓反张者。

　　上用蒜四破，去心、顶，一升。以无灰酒四升，煮蒜令极烂并滓。每服五合，顿服之，须臾，得汗则瘥。

　　又方 治金疮，中风痉欲死者，及诸大脉皆血出，多不可止，血冷则杀人。

　　上用生葛根一斤，锉碎。以水五升煮取三升，去滓。每服热饮一小盏，日三四服。若干者捣为末，每服二钱，温酒调服。若口噤不开，但多服竹沥，即止。

　　涂封方 治金疮中风，角弓反张。

　　生鸡子（一枚） 乌麻油（三两）

　　上先将鸡子打破，与麻油相和，煎之稍稠。待冷，涂封疮上。

　　葫芦方 治金疮得风，身体痉强，口噤不能语，或因打破而得，及刀斧所伤得风，临死服此并瘥。

　　上取未开葫芦一枚，长柄者开其口，随其疮大小开之，令疮大小相当，可绕四边闭塞，勿使通气。上复开一孔，取麻子油烛两条，并燃以葫芦口，向下熏之，烛尽更续之，不过半日即瘥。若不止，亦可经一二日熏之，以瘥为度。若烛长不得内葫芦，可中折用之。

　　《元史》布智儿从元太祖征回回，身中数矢，血流满体。太祖命取一牛，剖其腹，纳之牛腹中，浸热血内，移时遂苏。

　　李挺从伯颜征郢州，炮伤左胁，矢贯于胸，几绝。伯颜令剖水牛腹，内其中，良久苏。

　　按：此以血补血之良法也。虏日以弓矢为事，以意为救死扶伤之法，反出吾中国上。

　　业医者，守死方治活病，宁不自愧。

　　罗谦甫踊铁膏 取箭头、一切针刺入肉，箭头入肉。

　　鼷鼠头（一个，或用入油汁内熬） 蝼蛄（四十九枚） 芫青（一两） 土消虫（十个） 巴豆马肉内蛆（焙干） 信 酱蛆（焙干） 夏枯草 砂 磁石 黄丹 地骨皮 苏木 蜣螂（各一两） 石脑油（三两） 蒿柴灰汁（三升）

　　上将石脑油、蒿柴灰汁，文武火熬成膏；次下地骨皮等末，令匀，瓷器内收。临时用，量疮势大小点药，良久，箭头自涌出。

　　卷之六

　　箭头入肉

　　雄黄散 治药毒箭头，在身未出。

　　雄黄(一分) 粉霜（半两，各细研） 蜣螂（四枚，研，生用） 巴豆（三粒，去皮壳，别研如泥，生用）

　　上同研匀，以铜箸头取乳汁，涂点疮上，频频用之，七日疮熟，箭头自出。

　　红散子 摩金疮上。

　　草乌尖 麒麟竭 茄子花 蔓陀罗子 蓖麻子（去壳，细研，各半两）

　　上为细末，好酒调如膏，疮口上涂摩之，箭头自出。

　　牡丹散 治金疮箭头在骨，远年不出。

　　牡丹皮（去心） 白蔹（各一两） 桑白皮（二两） 藿香叶 丁香 麝香（研，各一分）

　　上为细末。每服二钱匕，温酒调下，日三服。浅者十日，深者二十日，箭头自出。

　　蛴螬丸 治金疮箭镞在骨中，远年不出者。

　　蛴螬（五枚，干者） 蝼蛄（三枚，干者） 赤小豆（一分） 赤鲤鱼 （一两） 砂（一钱） 红花末（三钱）

　　上研细，以鲜研和丸，如绿豆大。如有疮口，只于疮口内 一丸，如无疮口，以针拨破，纳药不过三丸至五丸，箭头自动轻摇即出。

　　出箭头方蜣螂（自死者，十个） 土狗子（三个） 女人发灰（少许）

　　上将蜣螂，去壳取白肉，与二味同研如泥用，生涂中箭处，如膏涂后内微痒，即以两手FS 之，其箭头自出。

　　解骨丸 治箭镞不出。

　　雄黄（研） 蜣螂（研） 象牙末（各等分）

　　上为细末，炼蜜和丸如黍米大。内疮口内后，细嚼羊肾脂摩贴之，觉痒箭头自出。

　　治箭镞入骨，取不出疼痛，宜用此方。

　　巴豆 蜣螂（各三枚）

　　上研，涂所伤处。候痛定微痒忍之，极痒不可忍，即撼动拔出；次用生膏药敷之，以黄连贯众汤洗毕，以牛胆制风化锻石敷之，兼治恶疮。

　　夏侯郸云：初在润州得方，箭镞出后，速以生肌膏敷之。说者云：兼治疮。郸得方后，至洪州旅舍，主人妻患背疮呻吟，郸遂用此方试之愈。

　　治箭头不出方磁石（生捣，研，极细） 雄黄（研，各三分）

　　上用研匀。每服二钱匕，空心，绿豆汁调服。十日后轻拨便出，手足上，用此药贴之自出。

　　取箭镞方上用天水牛一个，独角小者尤妙。用小瓶盛之，用硼砂一钱研细，用水些少滴在内浸，自然化水，以药水滴在伤处，箭头自然出也。

　　淮西总管赵领卫名属殿，岩密之子云：仇防御方，张循王屡求不得，因奏知德寿，宣取以赐之，有奇效。与杨氏方中用巴豆蜣螂者，大率相似。

　　治箭头在咽喉中，或胸膈中，及诸处不出者。

　　上用鼠肝五具，细切，烂研敷之；兼以鼠脑髓或鼠头血涂之，并良。亦治人针折在肉不出，并刀刃伤。

　　牛膝膏 治箭头在咽喉中，或胸膈中，及诸处不出者。

　　上捣牛膝不拘多少为末。以热水调涂箭头即出。若火疮、灸疮不瘥者，涂之亦效。

　　治箭头在肉不出方上以白项蚯蚓十四条，内铜器中，次入盐一两，于日中曝，并化作汁涂有箭镞，并刀伤，须臾，痒则出。

　　又方 治箭头及诸刀刃在咽喉、胸膈、诸处不出者。

　　上嚼杏仁不拘多少涂之。一方，研杏仁细敷之。

　　又方 治箭镞中伤在咽喉、胸膈不出，及针刺不出者。

　　上用蝼蛄即土狗虫，干者浓煎汁，滴上三五度，箭头自出。一方，以蝼蛄脑十枚，细研，涂疮上，亦出。

　　鼠油膏 出箭头鼠（一枚，熬取油） 蜣螂 皂角（烧灰） 定粉 龙骨（各一钱） 乳香（少许，另研）

　　上为细末，以鼠油和成膏。点药在疮口内，其上更用磁石末盖之，箭头自出。

　　胡椒饼 出箭头，及木、竹刺入肉，不得出者。

　　胡椒（研末）

　　上以饭捣烂，入胡椒末和一处。贴伤处不过一二饼，即出；或捣蜣螂敷，即出；或以赌钱牛虫捣敷，亦妙。

　　万全神应丹 出箭头、鱼骨、针、麦芒等，远近皆治之。

　　莨菪科（即天仙子苗也）

　　于端午日前一日，持不语戒，遍寻上项科，见即取，酌中一科，根、枝、叶、实全者，口道：先生，尔却在这里。道罢，用柴灰，自东南为头围了，用木篦子撅起周回土；次日端午日，日未出时，根据前持不语，用木撅只一撅，取出，水洗净。不令妇人、鸡、犬见，净室中，石臼内捣为泥，丸如弹子大，以黄丹为衣，以纸袋封悬在高处，阴干。若有着箭，不能出者，以绯绢袋，盛此药一丸，放脐中，用绵裹肚系定。先用象牙末贴疮上，后用此药。若箭疮口生合，用刀子微刮开，以象牙末贴之，随出。陕西行省出军，曾用有效。

　　〔本〕 疗镞不出 捣栝蒌根敷疮，日三易，自出。

　　〔世〕 李渤治箭镞不出及恶刺，以齿 和鹤虱，敷之。

　　〔姚〕 毒箭有二种，交广夷俚用 铜作箭，此一种才伤皮，便闷脓沸烂而死。若中之，用饮屎汁，并以敷之，亦可，惟此最妙。又有一种，用射罔以涂箭镞，人中之亦困，若着宽处不死，近腹亦宜急治。今葛氏方，治射罔者是。（葛氏方，用盐汁、大豆、猪、羊血，解之）

　　蓝汁饮 治毒箭所中。

　　上捣蓝汁一升，饮之，滓敷疮上。若无蓝，取青布渍，绞汁服之，并淋疮中镞；不出，捣鼠肝涂之，鼠脑亦得，用之即出。

　　贝子散 治毒箭。

　　上以贝子捣为末。每服一钱匕，温酒调下，不拘时日三四服。此方治中毒，并金疮止痛。

　　卷之六

　　竹木刺针入肉

　　绿矾散 治竹草刺疮，发肿作疼，伤时不曾出血，尽被恶毒瓦斯注痛不止，夜卧不安，初破时，其疮紫赤黑色，较时起三五重皮是也。

　　绿矾（半两，小便烧热，放矾于内，候冷取出，日干） 丹参（二钱半） 麝香（一字） 马兜铃根（一钱半）

　　上为细末。浆水洗净疮口上，敷贴立效。

　　又方 治被刺入肉，或针、棘、竹、木等，多日不出疼痛。

　　龙葵根（一把，洗净，取皮） 人参（一两，俱为末） 醋（少许） 腊月猪脂（一两）

　　上和，捣令匀。每用少许，敷疮上，其刺自出。

　　治手足卒中刺，中水毒方韭 蓝青上捣，置疮上，以火炙热彻，即愈。

　　又方上嚼豉，不以多少涂之良。若治狐尿刺人者，当看豉中有毛为度，如无再敷之。

　　治竹刺不出者上烂研蓖麻，以绢帛衬伤处，然后敷药。时时看觑，若觉刺出即拔，恐药太紧，并好肉努出也。一方，不用绢衬。

　　牛蒡叶散 治一切金、木、竹所伤。

　　上用牛蒡叶恶实，是六七月收者，风干，为末。每用干掺，不得犯别药。如经暑月蝇虫，下蛆在疮上，或因肌肉生合，有成窍子者，即用杏仁研成膏，手捻作条子，入在窍内，其蛆虫自出。

　　治刺伤，中风、水疼肿。

