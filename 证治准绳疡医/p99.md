<!-- { "loadSidebar": true } -->
　　上用鲤鱼目烧灰，研敷患处，汁出即愈。诸鱼目皆可，用 鱼目，尤佳。

　　松脂方 治刺入肉疼闷，百理不瘥。

　　上以松脂敷疮上，以帛裹三五日，当有根出，不痛不痒，不觉自落，甚良。

　　治针入肉方上刮指甲末，同酸刺仁捣烂，唾调涂上，次日定出。一方，用酸枣核烧为末，服之。

　　又方 治乌雄鸡刺，在肉中不出者，及治竹、木针刺。

　　上用乌鸡尾翎二七茎，烧作灰，以乳男子奶汁，和封疮口，其刺即出。

　　桂蜡丸 治恶刺入肉上用桂去粗皮，捣为末，熔黄蜡丸。看病大小，置疮内，湿纸三五重搭盖，以火 ，候药丸熔入肉，其刺自出。如无刺所伤者，尤见愈速。

　　〔精〕 凡诸竹、木刺，入肉中不出，以蛴螬研敷，立出。又方，用白茅根捣敷之，立出。又方，嚼牛膝根罨之，即出。

　　〔简〕 治竹、木刺扎入深，不得出。用乌羊粪捣烂，水和，罨于伤处，浓敷之。曾有庄仆，脚心中刺，不得出，苦痛欲死，以此药黄昏敷之，至四更其刺出，遂安。

　　〔山〕 芦苇刺入肉者，细嚼栗子渣，罨伤处。木、竹刺已出，痛者，蝼蛄罨之妙。

　　〔简〕 治针入肉不出，用蝼蛄脑子，同硫黄研细，调敷，以纸花贴定。如觉痒时，其针自出。

　　〔罗〕神圣膏取针误入皮肤。用车脂不拘多少成膏，摊纸上如钱许。二日一换，三五次，其针自出。

　　又取针误入皮肤，用乌鸦翎三五枚，火炙焦黄色，碾为细末，好醋调成膏子。涂在疮上，纸盖一二时，针出效。

　　〔简〕 治针入肉不出，用双仁杏仁，捣烂，以车脂调匀。贴在疮上，其针自出。

　　〔世〕 治秀针刺足已出痛者，用黄泥罨之。

　　〔简〕 主小儿误为诸骨及鱼骨刺，入肉不出者，水煮白梅肉研烂，调象牙末，浓敷骨刺处自软。

　　〔图〕 生象牙主诸物刺入肉，刮取屑，细研，和水敷疮上，刺立出。如咽中有刺，用水调饮之，旧象梳屑，尤佳。

　　〔孟〕 鱼骨，在肉中不出者，嚼吴茱萸封之，骨当烂出。

　　〔丹〕 破伤风，血凝心，针入肉游走，三证如神方 用乌鸦翎，烧灰存性，研细，调一钱服。

　　卷之六

　　杖疮

　　鬼代丹 主打着不痛。

　　无名异 没药 乳香（各研） 地龙（去土） 自然铜（醋淬，研） 木鳖子（去壳，等分）

　　上为末，炼蜜丸如弹子大。温酒下一丸，打不痛。

　　〔精〕乳香散 治杖疮神效。

　　自然铜（半两，醋淬七次） 乳香 没药（各三钱） 茴香（四钱） 当归（半两）

　　上为细末。每服五钱，温酒调下。

　　鸡鸣散 下杖痛，腹中恶血，甚好。（方见前）。

　　五黄散 治杖疼定痛。

　　黄丹 黄连 黄芩 黄柏 大黄 乳香（各等分）

　　上为细末，新水调成膏。用绯绢上，摊贴。

　　洁古没药散 治杖疮止痛，令疮不移。

　　密陀僧 没药 乳香（各一两） 干胭脂（一两半） 腻粉（半两）

　　上细末，次入龙脑少许，若多更妙。烧葱与羊骨髓生用，同研如泥，摊在绯帛上贴之。

　　治杖疮片脑 麝香（各五分） 龙骨 密陀僧 胭脂 轻粉 乳香 没药 寒水石（ ，各一钱）

　　上为细末。干掺疮上，四边以生麦糊围定；次用绯红绢帛贴之。

　　乳香散 治杖疮肿痛。

　　大黄 黄连 黄柏 黄芩（各三钱） 乳香 没药（各另研，一钱） 片脑（少许）

　　上为细末，研匀。冷水调摊绯绢上，贴之。

　　治杖疮血竭 轻粉 干胭脂 密陀僧 乳香 没药（各等分）

　　上研细末。先以冷水洗净拭干，以猪脂调搽红纸，贴之愈。

　　龙脑润肌散 治杖疮，热毒疼痛。

　　龙脑（一字） 轻粉（一钱半） 麝香（半钱） 密陀僧（二钱） 黄丹（一两）

　　上为细末。每用干掺上，用青帛贴之，内留一孔。

　　丹溪云：杖疮痛，用黄柏、生地黄、紫荆皮敷，此皆要药也。只是血热作痛，用凉药去瘀血为先，须下鸡呜散之类。

　　又方 用生地黄、黄柏、童便调敷，或加韭汁。不破者，以韭菜、葱头杵贴，冷即易之。膏药用紫荆皮、乳香、没药、生地黄、大黄、黄柏之类。

　　又方 用木耳盛于木杓内，用沸汤浸烂，搅水令干，于砂盆内擂细，敷疮上。

　　又方 用大黄、黄柏为末，生地黄汁调敷，如干再敷。

　　又方 用野苎根嫩者，不拘多少，洗净、同盐并擂，敷在疮上神妙。伤重多用盐。

　　〔世〕杖疮丹 用刘寄奴末（六钱），马鞭草末（四钱），蜜调敷；如湿者干掺。（马鞭草即铁筅帚，此方甚妙）

　　围药 治肿未破，用此消肿定疼。

　　无名异 木耳（去土） 大黄（各炒，各等分）

　　上为极细末，用蜜水调，围四边肿处。

　　敷杖疮妙方 治棒杖打肿痛者。

　　猪 聍 地围荽 田茶菊 地薄荷 血见愁 山薄荷 泽兰叶 生地黄上捣烂取汁，泡酒服，以滓敷贴。

　　又方金屯叶 宝塔草 山薄荷 猪 聍 芙蓉叶 地薄荷 桑叶尾 泽兰叶上捣烂取汁，泡酒服。以滓和大黄末敷贴。

　　又方猪 聍（多） 泽兰叶 生地黄（根、叶俱用）

　　上捣烂取汁泡酒服，以渣敷贴。

　　又方朴树叶 水圹叶上捣烂敷贴。

　　又方绿豆粉 侧柏叶（各研，等分）

　　上以鸡子清和 油打匀，调豆粉搅匀，时时以鸭毛扫之。

　　又方大黄（三两） 槟榔（三钱） 石膏（ ，六两）

　　上末，用猪胆汁、鸡子清、 油打匀，入末搅匀，时时鸭毛扫涂之。

　　生肌桃花散轻粉 血竭 密陀僧 干胭脂（各一钱）

　　上研细。每用干掺，仍以膏药贴之。

　　灵异膏 治杖疮、金疮、 扑皮破、汤火伤、久年恶疮。

　　川郁金（三两） 生地黄（二两） 粉草（一两） 腊猪板脂（一斤）

　　上锉细，入脂内煎焦黑色，滤去滓。入明净黄蜡四两，熬化搅匀，以瓷器贮之，水浸久，去水收。用时先以冷水洗疮试干，却敷药在疮上，外以白纸贴之，止血定疼，且无瘢痕。汤烫火烧，不须水洗。治冻疮尤妙。

　　乳香膏 治金疮，杖疮神效。

　　乳香 没药 川芎 自然铜（各七钱） 当归 羌活 独活 川牛膝 石膏 刘寄奴黑牵牛 黄柏皮 破故纸 白胶香 生地黄 熟地黄 赤芍药 白芍药 紫金皮 黄丹白芷（各五钱） 黄蜡（一两） 清油（四两）

　　上除胶香、丹、蜡外，余药为末。入油内煎，以柳枝不住手搅，试将成膏，却入三味，更试成膏，以生布滤净，以瓦器盛水，倾在水中，用篦摊开贴。疮孔深者，捻成膏条，穿入孔中，不问浅深，放疮上。如作热加轻粉、片脑、朴硝入膏内，贴之。

　　银粉膏 治杖疮。

　　光粉（一两） 乳香 没药 赤石脂 樟脑（各一钱） 水银（二钱半）

　　上末，用猪脂（二两），黄蜡（五钱），熔化调末成膏，油纸摊贴。

　　又方水银 樟脑（各二钱） 乳香 没药 血竭（各一钱） 片脑（一分） 黄蜡 水牛油 猪油（各一两）

　　上末，先将油、蜡溶化，候冷，和末搅匀，油纸摊贴。

　　牛脂膏 治杖疮神效。

　　乳香 没药 樟脑（各五钱） 黄蜡（四两） 水牛油（一斤）

　　上末，先熔蜡，次入油，和匀，调末搅匀，油纸摊贴。或以天芋叶，摊贴极妙。

　　红膏药 治杖疮及 疮。

　　黄丹（飞炒，二两） 乳香 没药 儿茶 血竭 朱砂 樟脑 水银（各一钱） 麝香 片脑（各一分） 黄蜡 水牛油 猪油（各一两）

　　上末。先以蜡熔化，次入油和匀，候冷，入末搅匀，油纸摊贴。 疮，作隔纸膏贴之。

　　白膏药 治杖疮及 疮。

　　光粉（二两） 甘石（ 水淬，飞过） 白石脂（ ） 龙骨 乳香 没药 枫香 樟脑 水银（各一钱） 麝香 片脑（各一分） 黄蜡（半两） 蜡（一两） 猪油（一两半）

　　上末。先熔蜡，次入油，和匀候冷，调末搅匀，油纸摊贴。 疮，作隔纸膏贴之。

　　黑膏药 治杖疮及诸疮神效。

　　防风 荆芥 连翘 大黄 黄连 黄芩 黄柏 当归 赤芍药 玄参 紫金皮（各一两） 木鳖子 白芷 杏仁 桃仁 生 （各五钱） 地圆荽 黄花苑 侧柏叶 地薄荷 猪聍（各二两） 乳香 没药 儿茶 大黄 当归（各一两） 杉皮炭 枫香 龙骨（ ） 赤石脂（ ）

　　血竭 樟脑（各五钱） 孩儿骨（ ） 朱砂 水银（各二钱半） 麝香（五分）

　　上将后十五味为末。将前二十一味铡碎，以水煎熬浓汁，滤去滓，再煎令汁如饧样，入猪油二斤，慢火熬令汁干，入光粉一斤，旋入搅至黑色成膏，滴水中成珠，可丸不粘手为度。次入黄蜡二两熔化，出火毒数日。再微熬熔，入乳香后十五味末，搅匀，油纸摊贴。

　　秘传杖疮膏方 专治打伤，又治金疮及无名肿毒、 疮。若跌伤及别样疮，忌贴。

　　香油（四两，真者佳。将穿山甲、柏枝先入油中煎数沸，去二件渣。乘热将薄绵滤净，油复入锅中煎沸，以次下药，冬月用油五两） 穿山甲（一片） 柏枝（一根，以上二件止取油煎汁，不用渣，取法见前）

　　槐枝（一茎，须另报开小条不用大树上者，入药油用此频搅） 府丹（即飞丹，净水飞去标脚，取细末一两，作二次入油） 水花朱（净水飞去漂脚，晒干取细末，二钱） 血竭 没药 乳香 孩儿茶（以上四件各三钱，槌碎和匀，共入铜锅，炭火上炒沸过，为细末） 新珍珠 新红象牙（各面包，烧存性，取细末，油、旧者，不用） 面粉（炭火上烧黄，各一钱） 人指甲（炒黄） 三七（晒干，取细末） 石乳（铜锅内炒过，取细末） 黄连（细末） 黄芩（细末，各三分） 海螵蛸（五分，细末） 半夏（大者十枚，为细末，以上十六件，俱用极细筛筛过。和匀分作五分，留起一分，看膏药老嫩加减，止用四分作四次下，下法如下） 樟冰（细末四钱） 黄蜡（二钱） 冰片（一分） 麝香（三分） 阿魏（成块者五分，以上四件，待诸药俱下尽，临起锅时方下，搅极匀，取出阿魏渣）

　　上药，先将细末药分五分。其四分以次下锅如下，其一分，留看药浓薄以为增减。如四分已下尽，药尚薄，亦将此分渐下。如正好，留此一分，待贴膏药时，掺在患处尤妙。

