<!-- { "loadSidebar": true } -->
　　五日觉有力，十日精神爽，半月气壮，二十日目明，一月夜思饮食，冬月手足常暖。久服令人身体轻健，筋骨壮盛，悦泽难老。更看体候加减，如热加山栀子一两，心气不宁加麦门冬一两，少精神加五味子一两，阳弱加续断一两。常服固齿，无瘴疟。妇人服之，容颜悦泽，暖子宫，去一切病。

　　和中丸（见不能食。）

　　续断汤（《济生》，下同） 治肝劳虚寒，胁痛胀满，挛缩，烦闷，眼昏，不食。

　　川续断（酒浸） 川芎 当归（酒浸，去芦） 陈皮（去白） 半夏（制） 干姜（炮。各一两） 肉桂（不见火） 炙甘草（各半两）

　　咀，每服四钱，水一盏，姜五片，煎服无时。

　　羚羊角散 治肝劳实热，两目赤涩，烦闷热壅。

　　羚羊角（镑） 柴胡（去芦） 黄芩 当归 决明子 羌活 赤芍药 炙甘草（各等分）

　　煎服法同前续断汤。

　　远志饮子 治心劳虚寒，梦寐惊悸。

　　远志（去心） 茯神（去木） 肉桂 人参 酸枣仁（炒） 黄 当归（酒浸。各一两） 甘草（炙，半两）

　　煎服法同前。

　　酸枣仁汤 治心肾水火不交，精血虚耗，痰饮内蓄，怔忡恍惚，夜卧不安。

　　酸枣仁（泡，去皮，炒，一两半） 远志肉 黄 莲肉（去心） 罗参 当归（酒浸，焙） 白茯苓茯神（各一两） 陈皮（净） 粉草（炙，各半两）

　　咀，每服四钱，水一盏半，姜三片，枣一枚，瓦器煎七分，日三服，临卧一服。

　　黄芩汤 治心劳实热，口疮烦渴，小便不利。

　　泽泻 栀子仁 黄芩 麦门冬（去心） 木通 生地黄 黄连 甘草（炙，各等分）

　　每服四钱，水一盏，姜五片，煎服无时。

　　白术散 治脾寒虚劳，呕吐不食，腹痛泄泻，胸满喜噫。

　　白术 人参 草果仁 浓朴（制） 肉豆蔻（面裹煨熟，取出去面，用豆蔻） 陈皮（净） 木香麦 （炒，各一两） 甘草（炙，半两）

　　咀，每服四钱，水一盏，姜五片，枣一枚，煎服无时。

　　小甘露饮 治脾劳实热，身体眼目悉黄，舌干，咽喉肿痛。

　　黄芩 升麻 茵陈 栀子仁 桔梗（炒） 生地黄 石斛 甘草（炙。各等分）

　　每服四钱，水一盏，姜五片同煎，温服无时。

　　温肺汤 治肺劳虚寒，心腹冷痛，胸胁逆满，气穿背痛，饮食即吐，虚乏不足。

　　人参 钟乳粉 制半夏 肉桂（不见火） 橘红 干姜（炮。各一两） 木香（不见火） 甘草（炙。

　　各半两）

　　煎服法同前。

　　二母汤 治肺劳实热，面目浮肿，咳嗽喘急，烦热颊赤，骨节多痛，乍寒乍热。

　　知母 贝母（去心膜） 杏仁（去皮尖，炒） 甜葶苈（炒，各半两） 制半夏 秦艽 橘红（各一两）

　　炙甘草（半两）

　　煎服法同前。

　　羊肾丸 治肾劳虚寒，面肿垢黑，腰脊引痛，屈伸不利，梦寐惊悸，小便白浊。

　　熟地黄（酒蒸，焙） 杜仲（炒） 菟丝子（酒蒸，别研） 石斛（去根） 黄 续断（酒浸） 肉桂 磁石（ 醋淬） 牛膝（酒浸，去芦） 沉香（别研） 五加皮（洗） 山药（炒，各一两）

　　上为细末，用雄羊肾两对，以葱、椒、酒煮烂，入少酒糊杵丸，如梧子大。每七十丸，空心盐汤送下。

　　地黄汤 治肾劳实热，腹胀耳聋，常梦大水。

　　生地黄 赤茯苓 玄参 石菖蒲 人参 黄 远志肉（甘草煮） 炙甘草（各一两）

　　咀，每服四钱，水一盏，姜五片，煎服无时。

　　木瓜散 治筋虚极，脚手拘挛，十指甲痛，数转筋，甚则舌卷卵缩，唇青面黑。

　　木瓜（去子） 虎胫骨（酥炙） 五加皮（洗） 当归（酒浸） 桑寄生 酸枣仁（制） 人参 柏子仁黄（各一两） 炙甘草（半两）

　　煎服法同前。

　　五加皮汤 治筋实极，咳则两胁下痛，不可转动，并脚心痛不可忍，手足爪甲青黑，四肢筋急。

　　羌活 羚羊角（镑） 赤芍药 防风 五加皮（洗） 秦艽 枳实（麸炒，去穣） 甘草（炙，各半两）

　　煎服法同前。

　　茯神汤 治脉虚极，咳则心痛，喉仲介介如梗状，甚则咽肿。

　　茯神（去木） 人参 远志（甘草煮，去心） 通草 麦门冬（去心） 黄 桔梗（炒） 甘草（炙，各等分）

　　咀，每服四钱，水一盏，姜五片，煎服无时。

　　麦门冬汤 治脉实极，气衰血焦，发落好怒，唇口赤甚。

　　麦门冬（去心） 远志（甘草煮，去心） 人参 黄芩 生地黄（洗） 茯神 石膏（ ，各一两） 甘草（炙，半两）

　　煎服法同前。

　　半夏汤 治肉虚极，体重，连肩胁不能转，动则咳嗽，胀满痰饮，大便不利。

　　制半夏 白术 人参 茯苓 陈皮（净） 附子（炮） 木香 肉桂 大腹皮 炙甘草（各等分）

　　煎服法同前。

　　薏苡仁散 治肉实极，肌肤淫淫如鼠走，津液开泄，或时麻痹不仁。

　　薏苡仁 石膏（ ） 川芎 肉桂 防风 防己 羚羊角（镑） 赤芍药 杏仁（去皮，麸炒）

　　甘草（炙，各等分）

　　煎服法同前。

　　紫菀汤 治气虚极，皮毛焦枯，四肢无力，喘急短气。

　　紫菀茸（洗） 干姜（炮） 黄 人参 五味子 钟乳粉 杏仁（麸炒，去皮） 甘草（炙，各等分）

　　咀，每服四钱，水一盏，姜五片，枣一枚，煎服无时。

　　前胡汤 治气实极，胸膈不利，咳逆短气，呕吐不食。

　　前胡 制半夏 杏仁（制炒） 紫苏子（炒） 枳实（麸炒） 净陈皮 桑白皮（炙） 甘草（炙，各等分）

　　咀，每服四钱，水一盏，姜五片，煎服无时。

　　鹿角丸 治骨虚极，面肿垢黑，脊痛不能久立，血气衰惫，发落齿枯，甚则喜睡。

　　鹿角（二两） 牛膝（酒浸，焙，去芦，一两半）

　　上为细末，炼蜜丸，如梧子大。每服七十丸，空心盐汤下。

　　玄参汤 治骨实极，面色焦枯，隐曲膀胱不通，牙齿脑髓苦痛，手足酸疼，大小便秘。

　　玄参 生地黄（洗） 制枳壳 车前子 黄 当归（酒浸） 麦门冬（去心） 白芍药（各一两）

　　炙甘草（半两）

　　咀，每服四钱，水一盏，姜五片，煎服无时。

　　磁石丸 治精虚极 体气瘦悴，梦中走泄，后遗沥不已，小便白浊，甚则阴痿。

　　磁石（二两， ，醋淬） 肉苁蓉（酒浸，焙） 鹿茸（酒蒸） 续断（酒浸） 杜仲（姜炒） 赤石脂（ ） 柏子仁（炒，另研） 熟地黄（酒蒸，焙） 山茱萸肉 菟丝子（酒蒸，另研） 巴戟（去心） 韭子（炒，各一两）

　　上为细末，酒糊丸，梧子大。每服七十丸，空心，盐酒、盐汤任下。

　　石斛汤 治精实极，眼视不明，齿焦发落，通身虚热，甚而胸中烦闷，夜梦遗精。

　　小草 石斛 黄 麦门冬（去心） 生地黄（洗） 白茯苓 玄参（各一两） 甘草（炙，半两）

　　咀，每服四钱，水一盏，姜五片，煎服无时。

　　人参养荣汤（《和剂》） 治脾肺俱虚，发热恶寒，肢体瘦倦，食少作泻等证。若气血虚而变见诸证，勿论其病，勿论其脉，但用此汤，其病悉退。

　　白芍药（一钱五分） 人参 陈皮 黄 （蜜炙） 桂心 当归 白术 甘草（炙。各一钱） 熟地黄 五味子（炒，杵） 茯苓（各七分半） 远志（五分，去心）

　　上姜、枣，水煎服。

　　双和汤（《和剂》） 治虚劳，养气血。

　　白芍药（七两半） 熟地黄（酒洗） 黄 （去芦，蜜炙） 当归（去芦，洗，酒浸，焙） 川芎（各三两）

　　炙甘草 肉桂（不见火，各二两二钱半）

　　上为末，每服三钱，水一盏，姜三片，枣一枚，煎七分，空心温服。

　　七珍散（见不能食。）

　　乐令建中汤（《和剂》） 治脏腑虚损，身体消瘦，潮热自汗，将成劳瘵。此药大能退虚热，生血气。

　　前胡 细辛（净） 黄 （蜜涂炙） 人参 桂心 橘皮（去白） 当归（洗去土） 白芍药 茯苓（去皮）

　　麦门冬（去心） 甘草（炙，各一两） 半夏（汤洗七次，切，七钱半）

　　每服四钱，水一盏，姜四片，枣一枚，煎七分，不拘时热服。

　　究原双补丸（《简易》） 治一切虚损，五劳七伤，面目黧黑，唇口干燥，目暗耳鸣，夜梦惊恐，四肢酸疼。

　　鹿角霜（三两） 黄 （炙） 沉香 熟地黄（洗，再蒸） 菟丝子（酒浸，蒸，焙） 覆盆子（去枝蒂） 人参（去芦） 宣木瓜 白茯苓（去皮） 五味子（炒） 薏苡仁（炒） 肉苁蓉（洗，酒浸） 石斛（去根，炒）

　　当归（去芦，酒浸） 泽泻（去土，蒸。各一两） 麝香（一钱，另研） 朱砂（半两，为衣，别研）

　　上为末，炼蜜丸，如桐子大。每服七十丸，空心盐汤送下。

　　十四味建中汤（《和剂》） 治荣卫失调，气血不足，积劳虚损，形体羸瘠，短气嗜卧，欲成劳瘵。

　　当归（酒浸，焙） 白芍药 白术 麦门冬（去心） 甘草（炙） 肉苁蓉（酒浸） 人参 川芎 肉桂附子（炮） 黄 （炙） 制半夏 熟地黄（酒蒸，焙） 茯苓（各等分）

　　咀，每服三钱，水一盏，姜三片，枣一枚，空心温服。

　　参术膏 治中风虚弱，诸药不应，或因用药失宜，耗伤元气，虚证蜂起，但用此药，补其中气，诸证自愈。

　　人参 白术（各等分。）

　　上水煎稠，汤化服之。

　　黄 鳖甲散（见咳嗽血。）

　　人参散（《本事》） 治邪热客经络，痰嗽烦热，头目昏痛，盗汗倦怠，一切血热虚劳。

　　黄芩（半两） 人参 白术 茯苓 赤芍药 半夏曲 柴胡 甘草 当归 干葛（各一两）

　　每服三钱，水一盏，姜四片，枣二枚，煎七分，不拘时温服。

　　《易简》逍遥散（《元戎》） 治血虚劳倦，五心烦热，肢体疼痛，头目昏重，心怔颊赤，口燥咽干，发热盗汗，减食嗜卧。及血热相搏，月水不调，脐腹胀痛，寒热如疟。又疗室女荣卫不和，痰嗽潮热，肌肤羸瘦，渐成骨蒸。（加山栀、牡丹皮，为加味逍遥散。）

　　白茯苓 白术 当归 白芍药 柴胡（各一两） 甘草（半两）

　　上 咀，每服四钱，水一盅，煨生姜一块，切片，煎至六分，去滓热服，无时。

　　清骨散 专退骨蒸劳热。

