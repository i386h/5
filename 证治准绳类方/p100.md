<!-- { "loadSidebar": true } -->
　　芎 地骨皮 荆芥穗 何首乌（去黑皮） 菊花 旋复花 草决明 石决明（刷净） 甘草（炙。各一两） 青葙子 蝉蜕（去土） 木贼（各半两） 白芷（二钱半）

　　上为细末，每服一钱匕，食后米泔水调下。

　　磁石丸 治眼因患后起早，元气虚弱，目无翳膜，视物昏暗，欲成内障。

　　磁石（二两， 醋淬七次，杵碎，细研水飞过） 肉苁蓉（一两，酒浸一宿，刮去皱皮，炙令干） 菟丝子（酒浸五日，曝干，另研为末，三两） 补骨脂（微炒） 巴戟（去心） 石斛（去根） 远志（去心） 熟地黄（各一两） 木香 五味子 甘草（炙赤） 桂心（各半两）

　　上为细末，研匀，炼蜜和捣二三百杵，丸如梧子大。每服三十丸，食前温酒送下。一方，有茯神，无远志、石斛。

　　四物五子丸 治心肾不足，眼目昏暗。

　　当归（酒浸） 川芎 熟地黄 白芍药 枸杞子 覆盆子 地肤子 菟丝子（酒浸，炒）

　　车前子（酒蒸，量虚实加减。各等分）

　　上为细末，炼蜜和丸，如桐子大。每服五十丸，不拘时，盐汤送下。

　　杞苓丸 治男子肾脏虚耗，水不上升，眼目昏暗，远视不明，渐成内障。

　　枸杞子（四两，酒蒸） 白茯苓（八两，去皮） 当归（二两） 菟丝子（四两，酒浸，蒸） 青盐（一两，另研）

　　上为细末，炼蜜和丸，如桐子大。每服七十丸，食前用白汤送下。

　　《瑞竹》四神丸 治肾经虚损，眼目昏花，补虚益损，及云翳遮睛。

　　甘州枸杞子一斤，（拣色赤滋润者，以酒一杯润之，分作四分，一分同川椒一两炒，一分同小茴香一两炒，一分同芝麻一合炒，一分独炒用）

　　炒过，将川椒等筛去不用，再加熟地黄、白术、白茯苓各一两，共为细末，炼蜜和丸，如梧子大。每服五七十丸，空心温酒送下。或加甘菊花一两。

　　夜光丸（一名双美丸） 治眼目昏暗及诸疾，兼退翳膜。

　　蜀椒（去目并合口者，炒出汗，一斤半，捣末一斤） 甘菊花（取末一斤）

　　上和匀，取肥地黄十五斤，切，捣研，绞取汁八九升许，将前药末拌浸令匀，曝稍干，入盘中摊曝，三四日内取干，候得所即止，勿令太燥，入炼蜜二斤，同捣数千杵，丸如梧桐子大。每服三十丸，空心日午熟水下。久服目能夜视，发白再黑，通神强志，延年益寿。一方，用熟地黄二两，酒浸，九蒸九曝，食后细嚼，新淅米十粒，以汤送下，或茶下亦得。

　　密蒙花散 治冷泪昏暗。

　　密蒙花 甘菊花 杜蒺藜 石决明 木贼（去节） 白芍药 甘草（炙。各等分）

　　上为细末，每服一钱，茶清调下。服半月后，加至二钱。

　　流气饮 治风热上攻，视物不明，常见黑花。（见外障。）

　　还睛补肝丸 治肝虚两目昏暗，冲风泪下。

　　白术 细辛（去苗） 芎 决明子（微炒） 人参 羌活（去芦） 当归（切，焙） 白茯苓（去皮）

　　苦参 防风（去杈） 官桂（去粗皮） 地骨皮 玄参 黄芩（去黑心） 五味子 车前子（微炒） 菊花青葙子 甘草（炙。各等分）

　　上为细末，炼蜜为丸，如梧子大。每服三十丸，加至四十丸，不拘时，米饮下。

　　镇肝丸 治肝经不足，内受风热，上攻眼目，昏暗痒痛，隐涩难开，多眵洒泪，怕日羞明，时发肿赤，或生翳障。

　　远志（去心） 地肤子 茺蔚子 白茯苓（去皮） 防风（去芦） 决明子 蔓荆子 人参（各一两） 山药 青葙子 柴胡（去苗） 柏子仁（炒） 甘草（炙） 地骨皮 玄参 车前子 甘菊花（各半两） 细辛（去苗）

　　上为细末，蜜水煮糊丸，如桐子大。每服三十丸，食后用米汤下，日三。

　　真珠煎 治肝虚寒，目茫茫不见物。

　　真珠（二钱半，细研） 鲤鱼胆（二枚） 白蜜（二两）

　　上合和，铜器中微火煎取一半，新绵滤过，瓷瓶中盛。每以铜箸点如黍米着目 ，即泪出，频点取瘥。

　　又方以黄柏一爪甲许，每朝含，使津置掌中，拭目讫，以水洗之，至百日眼明。此终身行之，永除眼疾。

　　治暑月或行路，目昏涩多眵粘者，以生龙脑薄荷五七叶，净洗，手揉烂，以生绢捩汁，滴入眼中妙。

　　治眼目昏暗用园桑老皮烧灰，水一盏，煎至七分，去滓澄清，洗一周年，如童子眼光明。并开洗眼日于后：正月初八 二月初十 三月初五 四月初八 五月初八 六月初七 七月初七 八月初三 九月初十 十月初九 十一月初十 十二月二十二又方 用朴硝六钱重，用水一盏，煎至八分，候冷定澄清，下次分定，每月一日洗，至一年之间，眼如童子光明。

　　正月初一 二月初八 三月初四 四月初五 五月初五 六月初四 七月初五 八月初一 九月十三 十月十三 十一月十六 十二月初五青鱼胆方 治目暗。

　　上用青鱼胆汁滴目中。

　　又方 用鹰眼睛一对，炙干捣末，研令极细，以人乳汁再研，每以铜箸取少许，点于瞳人上，日夜三度，可以夜见物。或取腊月 鹆眼，根据上法用效，三日见碧霄中物，忌烟熏。

　　金丝膏 治一切目疾，昏暗如纱罗所遮，或疼痛。

　　宣黄连（半两，锉碎，水一盏，浸一宿取汁，再添水半盏浸滓，经半日绞取汁，与前汁放一处，滓别用水半盏浸） 蜜（一两） 白矾（一字） 井盐（一分，如无，以青盐代） 山栀子（好者二钱，捶碎，与黄连滓同煮五七十沸，取尽力揉滤去滓，与前黄连汁一处入余药）

　　上用银瓷器内熬十余沸，用生绢上细纸数重再滤过，用时常点。

　　点盐法 明目，去昏翳，大利老眼，得补益之良。

　　上以海盐，随多少，净拣，以百沸汤泡去不净，滤取清汁，于银石器内熬取雪白盐花，用新瓦器盛。每早用一大钱，作牙药揩擦，以水漱动，用左右手指背递互口内，蘸盐津洗两眼大小 内，闭目良久，却用水洗面，名洞视千里，明目坚齿，实为妙法。东坡手录，目赤不可具汤浴，并忌用汤泡足，汤驱体中热并集于头目，丧明必矣。

　　第七册　目

　　青盲

　　救睛丸（见旋螺尖起。）

　　第七册　目

　　雀盲

　　决明夜灵散 治目至夜则昏，虽有灯月，亦不能睹。

　　石决明（另研） 夜明砂（另研。各二钱） 猪肝（一两，生用，不食猪者，以白羯羊肝代）

　　上二药末和匀，以竹刀切肝作两片，以药铺于一片肝上，以一片合之，用麻皮缠定，勿令药得泄出，淘米泔水一大碗，贮沙罐内，不犯铁器，入肝药于中，煮至小半碗，临睡连肝药汁服之。

　　上方以决明镇肾经益精为君，夜明沙升阳主夜明为臣，米泔水主脾胃为佐，肝与肝合，引入肝经为使。

　　蛤粉丸 治雀目，日落不见物。

　　蛤粉（细研） 黄蜡（等分）

　　上熔蜡，搜粉为丸，如枣大。每用猪肝一片二两许，FS 开裹药一丸，麻线缠，入罐内，水一碗，煮熟倾出，乘热熏目，至温吃肝，以愈为度。

　　泻肺饮 治肝虚雀目，恐变成内障。

　　防风（去杈） 黄芩（去黑心） 桔梗（炒） 芍药 大黄（炒。各一两）

　　上锉碎，每服三钱匕，水一盏半，煎至一盏，入芒硝半字，去滓放温，食后临卧服。

　　猪肝散 治雀目。

　　蛤粉 黄丹 夜明砂（各等分）

　　上末，猪肝切开，入药末，用线扎，米泔水煮熟。不拘时嚼服，原汁送下。

　　夜明丸 治雀目青盲。

　　夜明砂 木贼 防风 田螺壳 青木香 细辛（各等分）

　　上为末，烂煮猪肝，用末药，于净沙盆内研令极匀，丸如桐子大。每服三十丸，米饮或酒下。

　　转光丸 治肝虚雀目、青盲。

　　生地黄 白茯苓 川芎 蔓荆子 熟地黄 防风 山药 白菊花 细辛（各等分）

　　上为末，炼蜜和丸，如梧子大。每服二十丸，空心桑白皮汤送下。

　　炙雀目疳眼法（《宝鉴》）

　　小儿雀目，夜不见物，灸手大拇指甲后一寸内 横文头白肉际，灸一炷，如小麦大。

　　小儿疳眼，灸合谷二穴各一壮，炷如小麦大，在手大指、次指两骨间陷者中。（按：灸法详见《资生》等经，兹不备录。）

　　第七册　目

　　神水将枯

　　泻胆散 治瞳仁干缺外障。

　　玄参 黄芩 地骨皮 麦门冬 知母（各一两） 黄 茺蔚子（各一两半）

　　每服五钱，水一盏，煎五分，去滓，食后温服。

　　第七册　目

　　辘轳转关

　　天门冬饮子天门冬 茺蔚子 知母（各二两） 五味子 防风（各一两） 人参 茯苓 羌活（各一两半）

　　每服五钱，水一盏，煎五分，去滓，食后温服。

　　玄参泻肝散麦门冬（二两） 大黄 黄芩 细辛 芒硝（各一两） 玄参 桔梗（各一两半）

　　上水煎，食后服。

　　麦门冬汤（见目赤。）

　　第七册　目

　　双目睛通

　　牛黄膏 治小儿通睛。

　　牛黄（一钱） 犀角（二钱） 甘草（一分二厘） 金银箔（各五片）

　　上为末，炼蜜丸，绿豆大。每服七丸，薄荷汤下。

　　第七册　目

　　倒睫拳毛

　　黄 防风饮子 治眼棱紧急，以致倒睫拳毛，损睛生翳，及上下睑 赤烂，羞涩难开，眵泪稠粘。

　　蔓荆子 黄芩（各半钱） 炙甘草 黄 防风（各一钱） 葛根（一钱半） 细辛（二分） 一方有人参（一钱） 当归（七分半）

　　水二盏，煎至一盏，去滓，大热服。（一方只葛根、防风、蔓荆子、细辛、甘草，余药不用，名神效明目汤。）

　　上方以蔓荆子、细辛为君，除手太阳、手少阴之邪，肝为二经之母，子平母安，此实则泻其子也。以甘草、葛根为臣，治足太阴、足阳明之弱，肺为二经之子，母薄子单，此虚补其母也。黄 实皮毛，防风散滞气，用之以为佐。黄芩疗湿热，去目中赤肿，为之使也。

　　无比蔓荆子汤 治证同上。

　　黄 人参 生甘草（各一钱） 黄连 柴胡（各七分） 蔓荆子 当归 葛根 防风（各五分） 细辛叶（三分）

　　水二盏，煎至一盏，去滓，稍热服。

　　上方为肺气虚，黄 、人参实之为君。心受邪黄连除之，肝受邪柴胡除之，小肠受邪蔓荆子除之为臣。当归和血，葛根解除为佐。防风疗风散滞，生甘草大泻热火，细辛利九窍，用叶者，取其升上之意为使也。

