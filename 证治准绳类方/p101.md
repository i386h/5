<!-- { "loadSidebar": true } -->
　　决明益阴丸（见目痛。） 菊花决明散（见目赤。） 泻肝散 洗刀散 五退还光散 五退散皂角丸（俱见前。）

　　青黛散 治眼倒睫，神效。

　　枣树上黄直棘针 刺 皮（炒焦） 白芷 青黛（各等分）

　　为细末，口噙水，左眼倒睫，左鼻内 之，右眼倒睫，右鼻内 之。

　　四退散 治倒睫拳毛。

　　蝉蜕、蛇蜕（醋煮） 猪蹄蜕（炒） 蚕蜕 荆芥（各二钱半） 川乌蜕 穿山甲（烧） 粉草（各半两）

　　上为末，每服一钱，淡盐汤调下。又方，加防风、石决明、草决明（各五钱。）

　　起睫膏木鳖子（去壳，一钱） 自然铜（五分，制）

　　上捣烂，为条子， 鼻。又以石燕末，入片脑少许研，水调敷眼弦上。

　　起倒睫 用石燕为细末，先镊去睫毛，次用水调末，贴眼弦上，常以黄连水洗之。

　　第七册　目

　　睥急紧小

　　神效黄 汤 治两目紧急缩小，羞明畏日，或隐涩难开，或视物无力，睛痛昏花，手不得近，或目少睛光，或目中热如火，服五六次，神效。

　　黄 （二两） 人参（去芦） 炙甘草 白芍药（各一两） 陈皮（去白，半两） 蔓荆子（二钱）

　　每服四五钱，水一盏八分，煎至一盏，去滓，临卧稍热服。如小便淋涩，加泽泻五分。

　　如有大热证，加黄柏三钱，酒炒四次。如麻木不仁，虽有热不用黄柏，再加黄 一两，如眼紧小，去芍药。忌酒、醋、湿面、大料物、葱、韭、蒜及淡渗，生冷硬物。

　　拨云汤（见外障。）

　　连翘饮子 治目中溜火，恶日与火，隐涩，小角紧，久视昏花，迎风有泪。

　　连翘 当归 红葵花 蔓荆子 人参 甘草（生用） 生地黄（各三分） 柴胡（二分） 黄芩（酒制） 黄 防风 羌活（各半钱） 升麻（一钱）

　　上锉，每服五钱，水二盏，煎至一盏，去滓，食后稍热服。

　　雷岩丸（见目昏。） 蝉花无比散（见通治。）

　　第七册　目

　　睥肉粘轮

　　排风散 治两睑粘睛外障。

　　天麻 桔梗 防风（各二两） 五味子 乌蛇 细辛 芍药 干蝎（各一两）

　　上为细末，每服一钱，食后米饮调下。

　　龙胆丸 治眼两胞粘睛，赤烂成疮。

　　苦参 龙胆草 牛蒡子（各等分）

　　上为末，炼蜜丸，如梧桐子大。每服二十丸，食后米泔下。

　　广大重明汤（见外障。）

　　第七册　目

　　风沿烂眼

　　紫金膏（见前。）

　　菊花通圣散 治两睑溃烂，或生风粟。

　　白菊花（一两半） 滑石（三两） 石膏 黄芩 甘草 桔梗 牙硝 黄连 羌活（各一两）

　　防风 川芎 当归 赤芍药 大黄 薄荷 连翘 麻黄 白蒺藜 芒硝（各半两） 荆芥白术 山栀子（各二钱半）

　　上 咀，每服三钱，水一盏半，生姜三片，同煎七分，食后服。

　　洗刀散（见前。）

　　柴胡散 治眼眶涩烂，因风而作，用气药燥之。

　　柴胡 羌活 防风 赤芍药 桔梗 荆芥 生地黄 甘草上水煎服。

　　拨云散（见外障。） 蝉花无比散（见通治。）

　　黄连散 治眼烂弦风。

　　黄连 防风 荆芥 赤芍药 五倍子 蔓荆子 覆盆子根（即甜勾根）

　　上煎沸，入盐少许，滤净，又入轻粉末少许和匀，洗眼亦效。

　　炉甘石散 治烂风眼。

　　以炉甘石不拘多少，先用童便 淬七次，次用黄连浓煎汁 淬七次，再用谷雨前茶芽浓煎 淬七次，又并三汁余者合一处，再 淬三次，然后安放地上一宿出火气，细细研入冰片、麝香，点上神妙。 时须用好紫销炭极大者凿一穴，以安炉甘石。

　　第七册　目

　　目泪不止

　　当归饮子当归 大黄 柴胡 人参 黄芩 甘草 芍药（各一两） 滑石（半两）

　　上锉细，每服三钱至五钱，水一盏，生姜三片，同煎七分，去滓温服。

　　河间当归汤 治风邪所伤，寒中目泪自出，肌瘦，汗不止。

　　当归 人参（各三两） 官桂 陈皮（各一两） 干姜（炮） 白术 白茯苓 甘草 川芎 细辛白芍药（各半两）

　　上为末，每服二钱，水一盏，生姜三片，枣二枚，同煎至八分，去渣热服，不计时，并三服。

　　枸杞酒 治肝虚，当风眼泪。

　　上用枸杞子最肥者二升，捣破，纳绢袋，置罐中，以酒一斗浸讫，密封勿泄气，候三七日，每日取饮之，勿醉。

　　二妙散 养肝气。治目昏，视物不明，泪下。

　　当归 熟地黄（各等分）

　　上为细末，每服二钱匕，不拘时，无灰酒调下。治肝虚，或当风眼泪，镇肝明目。

　　上用腊月牯牛胆，盛黑豆不计多少，浸候百日开取，食后、夜间吞三七粒，神效。

　　洗肝汤 治肝实眼。

　　人参 黄芩（去黑心） 赤茯苓（去黑皮） 山栀子仁 芎 柴胡（去苗） 地骨皮 甘菊花桔梗（炒。各一两） 黄连（去须） 甘草（炙。各半两）

　　上 咀，每服三钱，水一盏，入苦竹叶七片，煎至七分，去滓，食后服。

　　泻肝汤 治目热泪生粪者，脾肝受热故也。

　　桑白皮（一两） 地骨皮（二两） 甘草（五钱，炒）

　　上 咀，每服三钱，白水煎，食后服。

　　木贼散 治眼出冷泪，实则用此。

　　木贼 苍术 蒺藜 防风 羌活 川芎 甘草上水煎服。

　　决明子方 治肝经热，止泪明目，治风赤眼。

　　上以决明子，朝朝取一匙， 令净，空心水吞下。百日见夜光。一方，取决明作菜食之。

　　羌活散 治目风冷泪，久不瘥。

　　羌活（去芦二两） 木香 官桂（去粗皮） 胡黄连 山药 升麻 艾叶（焙。各一两） 牛膝（酒浸，切，焙） 山茱萸（去核） 白附子（炮。各七钱半）

　　上锉，每服三钱，水一盏，煎至八分，去滓，食后温服，日三。

　　羌活散 治风气攻眼，昏涩多泪。

　　羌活 川芎 天麻 旋复花 本 防风 蝉蜕（洗） 甘菊花 细辛 杏仁（去皮。各一两） 炙甘草（半两）

　　上为细末，每服二钱，新水一盏半煎，食后服。

　　菊花散 治目风泪出。

　　苍术（四两，肥者，用银石器，入河水同皂荚一寸煮一日去皂荚取术，铜刀刮去黑皮，曝干，取三两）

　　菊花 木贼（新者） 草决明（洗，曝干） 荆芥穗 旋复花 甘草（炙。各一两） 蝉蜕（洗，焙，七钱半） 蛇蜕（洗，炙，二钱半）

　　上为细末，用不津器盛。每服一钱，腊茶半钱同点，空心临卧时服。

　　蝉蜕饼子 治目风冷泪，去翳晕。

　　蝉蜕（洗，焙） 木贼（新者） 甘菊花（各一两） 荆芥穗 芎 （各二两） 苍术（米泔浸，焙，三两）

　　甘草（炙，半两）

　　上为细末，炼蜜和，捏作饼子，如钱大。每服一饼，食后细嚼，腊茶送下，日三。

　　阿胶散 治目有冷泪，流而不结者，肝经受风冷故也。

　　阿胶 马兜铃（各一两半） 紫菀 款冬花（各一两） 甘草（半两） 白蒺藜（二钱半，炒） 糯米（一两）

　　上 咀，每服二钱，水一盏半，煎八分，温服，不拘时候。

　　《本事方》 治头风冷泪。庞安常二方。

　　甘菊花 决明子（各二钱） 白术 羌活 川芎 细辛 白芷 荆芥穗（各半两）

　　上为细末，每服一钱，食后温汤调下。日三。

　　又方川芎 甘菊 细辛 白芷 白术（各等分）

　　上为末，蜡丸如黍米大，夜卧纳二丸目中，一时辰换一丸。

　　川芎丸（《本事》） 治风盛隔壅，鼻塞清涕，热气攻眼。下泪多眵，齿间紧急，作头痛。

　　川芎 柴胡（各一两） 半夏曲 甘草（炙） 甘菊 人参 前胡 防风（各半两）

　　上每服四钱，水二盏，生姜四片，薄荷五叶，同煎至七分，去渣温服。

　　银海止泪方苍术（米泔浸，一两半） 木贼（去节，二两） 香附子（炒，去毛）

　　上为末，炼蜜丸，如桐子大。食后盐汤下三丸。

　　治冷泪方夏枯草 香附子（各等分）

　　上为细末，麦门冬汤调下。

　　又方 用胞枣一枚，去核，以花椒二十粒入内，用湿纸裹煨熟，细嚼，白汤下。

　　立应散 治冷泪。

　　橡斗子（一个） 甘草（三钱）

　　上为细末，每服二钱，熟水调下。

　　楮实散 治冷泪。

　　楮实子（去白膜，炒） 夏枯草 甘草（各半两） 香附子（炒） 夏桑叶（各一两）

　　上为细末，熟水调服，不拘时。

　　白僵蚕散 治冲风泪出。

　　白僵蚕（炒） 粉草 细辛 旋复花 木贼（各五钱） 荆芥（二钱半） 嫩桑叶（一两）

　　上水煎，食后温服。

　　真珠散 治肝虚，目风泪出。

　　真珠（研） 丹砂（研。各三分） 干姜（研，二分） 贝齿（五枚，以炭火 ，为细末）

　　上研极细令匀，以熟绢帛罗三遍。每仰卧以少许点眼中，合眼少时。

　　乳汁煎 治风泪涩痒。

　　人乳（一升） 黄连（去须，研取末，七钱半） 蕤仁（研烂，一两） 干姜（炮，为末，二钱半）

　　上除乳外，再同研极细，以乳渍一宿，明旦纳铜器中，微火煎取三合，绵滤去滓。每以黍米大点 中，勿当风点。

　　止泪散 治风眼流泪不止。

　　炉甘石（一钱） 海螵蛸（三分） 片脑（五厘）

　　上研细，点眼大 头目并口，泪自收。二药燥，要加脑和，则不涩也。

　　麝香散 治眼冷泪不止。

　　香附子 川椒目（各等分） 苍术 麝香（各少许）

　　上为细末，吹鼻中。

　　第七册　目

　　目疮疣

　　消毒饮 治睑生风粒。

　　大黄 荆芥 牛蒡子 甘草上水煎，食后温服。

　　防风散结汤 治目上下睫隐起肉疣，用手法除病后服之。

　　防风 羌活 白芍药 当归尾 茯苓苍术 独活 前胡 黄芩（各五分） 炙甘草 防己（各六分） 红花 苏木（各少许）

　　上作一服，水二盏，煎至一盏，热服，渣再煎。

　　上方以防风、羌活升发阳气为君。白芍药、当归尾、红花、苏木破凝行血为臣。茯苓泻邪气，苍术去上湿，前胡利五脏，独活除风邪，黄芩疗热滋化为佐。甘草和诸药，防己行十二经为使。病在上睫者，加黄连、柴胡，以其手少阴足厥阴受邪也。病在下睫者，加本、蔓荆子，以其手太阳受邪也。

