<!-- { "loadSidebar": true } -->
　　蛇皮散 治小儿痘疮，入眼成翳。

　　蛇皮（炙黄） 天花粉（各等分）

　　上为末，三岁一钱，掺入羊肝内，米泔水煮食之。

　　又方，蝉蜕为末，羊肝汤调下。

　　蝉蜕散 治小儿痘疮入眼，半年已里者，一月取效。

　　猪悬蹄甲（二两，烧存性，为末） 蝉蜕（一两，为末） 羯羊肝（焙干，末。二钱半）

　　上药，三岁一钱，猪肝汤调下，食后，一日四服。一年外难治。

　　浮萍散 治豌豆疮入眼疼痛，恐伤目。

　　上以浮萍草，阴干为末，三岁一钱，羊肝一片，盏内杖子刺碎，入沸汤半盏绞汁调下，食后，三两服立效。

　　泻青丸（见头痛。）

　　退翳散 治目内翳障，或疮疹后余毒不散。

　　真蛤粉（另研） 谷精草（生研为末。各一两）

　　上研匀，每服二钱，用猪肝三指大一片，批开掺药在上，卷定，再用麻线扎之，浓米泔一碗，煮肝熟为度，取出放冷，食后临睡细嚼，却用元煮米泔送下。忌一切毒物。如斋素，只用白柿同煎前药令干，去药食白柿。

　　孙盈仲云：凡痘疮不可食鸡、鸭子，必生翳膜。钱季华之女，年数岁，疮疹后两眼皆生翳，只服此药，各退白膜三重，瞳子方了然也。

　　谷精散 治 疮翳膜眼。

　　谷精草 猪蹄蜕（炒） 绿豆皮 蝉蜕（各等分）

　　上为末，每服三钱，食后米泔调下。

　　神功散 治证同上。

　　蛤粉 谷精草（各一两） 绿豆皮 羌活 蝉蜕（各五钱）

　　上为末，每服三钱，用猪肝一具，入药末，线缝，煮汁同服。

　　通神散 治斑疮入目内生翳障。

　　白菊花 绿豆皮 谷精草（各等分）

　　上为末，每服一钱，干柿一个，米泔一盏同煎，候水干吃柿，不拘时，吃三五七次，七日得效，远者不过半月。

　　鳝血方 治痘疮入眼生翳膜。

　　鳝鱼系其尾，倒垂之，从项下割破些少，取生血点之于翳上，白鳝鱼尤佳。若翳已凝，即用南硼砂末，以灯芯蘸点翳上。仍用威灵仙、仙灵脾洗晒等分，为末，每一钱，米泔水调服。

　　〔通治目疾诸方〕蝉花无比散（《和剂》） 治大人小儿远年近日一切风眼、气眼攻注，眼目昏暗，睑生风粟，或痛或痒，渐生翳膜遮睛，视物不明。及久患偏正头风，牵搐两眼，渐渐细小，连眶赤烂。小儿疮疹入眼，白膜遮睛，赤涩隐痛。常服驱风、退翳、明目。

　　蛇蜕（微炙，一两） 蝉蜕（去头足翅，二两） 羌活 当归（洗，焙） 石决明（用盐入东流水煮一伏时，漉出捣如粉） 川芎（各三两） 防风（去杈） 茯苓（去皮） 甘草（各四两，炙） 赤芍药（十三两） 蒺藜（炒，去刺，半斤） 苍术（浸，去皮炒，十五两）

　　上为末，每服三钱，食后米泔调服，茶清亦得。忌食发风毒等物。

　　还睛丸（《和剂》） 治男妇风毒上攻，眼目赤肿，怕日羞明，多饶眵泪，隐涩难开，眶痒赤痛，睑 红烂，瘀肉侵睛。或患暴赤眼，睛痛不可忍者，并服立效。又治偏正头痛，一切头风，头目眩晕。

　　白术（生用） 菟丝子（酒浸，另研） 青葙子（去土） 防风（去芦） 甘草（炙） 羌活（去苗） 白蒺藜（炒，去尖） 密蒙花 木贼（去节。各等分）

　　为细末，炼蜜丸，如弹子大。每服一丸，细嚼，白汤下，空心食前，日三。

　　七宝散 治风眼，除瘀热。

　　当归 芍药 黄连 铜绿（各二钱，细研） 杏仁（七粒，去皮） 白矾 甘草（各一钱）

　　上 咀，以水同放瓷盏内，于锅中顿煎至八分，去滓澄清，临卧洗之。

　　拨云散 治男妇风毒上攻，眼目昏暗，翳膜遮障，羞明热泪，隐涩难开，眶痒赤痛，睑红烂，瘀肉侵睛。

　　羌活 防风 柴胡 甘草（炒。各一两）

　　上为细末，每服二钱，水一盏半，煎至七分，食后薄荷茶清调服，菊花汤调亦可。忌腌藏鱼 、盐、酱、湿面、炙爆发风等毒物。

　　蝉壳散 治眼目风肿，及生翳膜等疾。

　　蝉壳 地骨皮 黄连（宣州者，去须） 牡丹皮（去木） 白术 苍术（米泔浸，切、焙） 菊花（各一两） 龙胆草（半两） 甜瓜子（半升）

　　上为细末，每服一钱，荆芥煎汤调下，食后、临卧各一服。大治时疾后余毒上攻眼目，甚效。忌热面、炒豆、醋、酱等。

　　《局方》密蒙花散 治风气攻注，两眼昏暗，眵泪羞明，并暴赤肿。

　　羌活 白蒺藜（炒） 木贼 密蒙花 石决明（各一两） 菊花（二两）

　　上为末，每服二钱，食后茶清调下。

　　《三因》羌活散 治风毒上攻，眼目昏涩，翳膜生疮。及偏正头风，目黑花累累者。

　　羌活 川芎 天麻 旋复花 青皮 南星（炮） 本（各一两）

　　上为末，每服二钱，水煎，入姜三片，薄荷七叶。

　　《本事方》羊肝丸菟丝子 车前子 麦门冬 决明子 茯苓 五味子 枸杞子 茺蔚子 苦葶苈 蕤仁地肤子 泽泻 防风 黄芩 杏仁（炒） 细辛 桂心 青葙子（各一两） 白羯羊肝（用子肝一片，薄切，新瓦上炒干） 熟地黄（一两半）

　　上为细末，炼蜜为丸，如梧子大。每服三四十丸，温汤下，日三。

　　地黄散 治心肝壅热，目赤肿痛，赤筋白膜遮睛，散在四边易治，若遽遮黑睛，多致失明。及治疹痘入目者。

　　生地黄 熟地黄 当归 大黄（各七钱半） 谷精草 蒺藜 木通 黄连 防风 生犀角木贼 玄参 羌活 蝉蜕 粉草（各半两）

　　上为末，每服半钱，煮猪、羊肝汁，食后调服。

　　补肝散 治三十年失明。

　　上用七月七日收蒺藜子，阴干捣末，食后水服方寸匕。

　　治积年失明方上以决明子杵为末，食后以粥饮服方寸匕。

　　第七册　目

　　外治

　　阳丹 治诸般外障，赤脉贯睛，怕日羞明，沙涩难开，胞弦赤烂，星翳覆瞳。

　　黄连 黄柏（各一两） 大黄 黄芩 防风 龙胆草（各五钱） 当归 连翘 羌活 栀子白菊花 生地黄 赤芍药 苦参（各三钱） 苍术 麻黄 川芎 白芷 细辛 千里光脑荷 荆芥 木贼（各一钱半） 一方，加鸡柏树根，不拘多少。此药树生，梗有小刺，叶如石榴叶，根色如黄芩，单用亦可点洗。

　　上药以井水洗净，锉碎，以井水浸于铜器内，春三、夏二、秋四、冬五日晒，常将手挪出药味，晒出药力，熟绢滤净，留清汁一碗以飞药，留浊汁三碗以淬药，却用熔铜锅子一个，装打碎甘石一斤在内，新瓦盖上，松炭固济，烧令透极红色，钳出少时，淬入药汁内， 淬三次，就将留下清汁飞细碾令千万余下，澄清去浊晒干，再碾令无声为度，细绢重罗过，瓷器收贮听用。

　　炉甘石（一钱） 麝香（三厘） 片脑（一分）

　　上为细末，次入片脑碾嫩，熟绢罗过，瓷器收贮，点眼。如有翳膜，配合阴丹、一九、二八、三七、四六等丹。

　　阴丹 治翳膜遮睛，血灌瞳人，拳毛 肉，烂弦风眼，诸般眼疾，大效如神。

　　炉甘石（一两） 铜青（一钱九分半） 砂（六分二钱半） 没药（二分） 青盐（三分七厘半） 乳香（三分七厘半） 熊胆（一分二厘半） 密陀僧（二分半。）

　　以上八味，用黄连五钱，龙胆草二钱半，煎汁滤净，将前药和一处入汁，碾细嫩晒干，再碾极细用之。

　　白丁香 海螵蛸 白矾（生） 轻粉（各一分七厘半） 硼砂（二分半） 雄黄 牙硝 黄丹 血竭朱砂（各一分二厘半） 铅白霜 粉霜 鹰条 胆矾（各七厘半） 一方，有黄连六分二厘，胡连、脑荷、细辛、姜粉、草乌各一分二厘半。

　　按：以上六味，并无去翳之功，不用更妙，恐有碍眼作痛害眼之祸也。一方，有石蟹、贝齿、玄明粉、真珠、琥珀各二分。按以上五味，或多或少，皆可增入，以有磨翳消膜之功，不可缺也。上各另制细末，根据方秤合和匀，碾令无声，至千万余下，瓷器收贮听用。如有翳膜，配合阳丹、一九、二八、三七、四六等丹点眼，大效如神。

　　一九丹 阴（一分） 阳（九分） 硼（九厘） 矾（生五厘）

　　二八丹 阴（二分） 阳（八分） 硼（八厘） 矾（生四厘）

　　三七丹 阴（三分） 阳（七分） 硼（七厘） 矾（生三厘）

　　四六丹 阴（四分） 阳（六分） 硼（六厘） 矾（生二厘）

　　阴阳丹 阴（五分） 阳（五分） 硼（五厘） 矾（生一厘）

　　清凉丹 阳（一钱） 硼（一分） 矾（生一厘）

　　以上六丹，俱用麝香三厘，片脑一分，研匀点眼。

　　日精丹 治一切火热赤眼，烂弦风等症。夫日者，阳也，阳主轻清，故其丹轻也。专治一切眼目稍轻者，用此丹也。

　　黄连（二两） 黄柏（三两） 龙胆草 防风 大黄 赤芍药 黄芩 当归 栀子（各五钱）

　　白菊花 脑荷（各二钱） 又方，可加鸡柏树根，不拘多少为妙。

　　上浸药水 淬炉甘石，收贮诸法，悉同阳丹。

　　炉甘石（一两） 朱砂 硼砂（各二钱） 麝香（三分） 白矾（生一分）

　　上为极细末，每末一钱，加片脑一分，研细罗过，点眼。如有翳膜，配和月华丹封匀点之。

　　月华丹 治诸般翳膜 肉等证。夫月者，阴也，阴主重浊，故其丹重也。专治一切眼目稍重者，用此丹。

　　炉甘石（一两） 朱砂 硼砂（各二钱） 白丁香 真珠 珊瑚 琥珀 水晶 玛瑙 石蟹贝齿 砂（各二分） 乳香 没药 轻粉 青盐 玄明粉 胆矾 海螵蛸 蚺蛇胆 黄丹山猪胆 白矾（生） 雄黄 熊胆 牛黄（各一分） 麝香（三分）

　　上二十七味，各另修制净，秤合和匀，碾令千万余下，瓷器收贮。如临用时，每末一钱，加梅花片脑一分，研匀罗过，点眼。如翳膜重浓者，加 砂少许；如翳膜薄轻者，对和日精丹。

　　光明丹 治一切眼目翳膜 肉，烂弦赤眼， 紧涩，羞明恶日。（以下诸方，甘石俱制过者。）

　　炉甘石（三钱） 朱砂 砂（各一钱） 麝香（一分）

　　片脑（三分）

　　上各另制细末，秤合和匀，碾令千万余下，罗过点眼。如翳膜，加石蟹、真珠各三分， 砂、白丁香、熊胆、牛黄、琥珀、贝齿各一分，研细和匀点眼。要红，加朱砂一钱。

　　白龙丹 治一切火热眼，及翳膜 肉。

　　炉甘石（一钱） 玄明粉（五分） 硼砂（三分） 片脑（一分）

　　上研细末点眼。

