<!-- { "loadSidebar": true } -->
　　吹云膏 治视物睛困无力，隐涩难开，睡觉多眵，目中泪下，及迎风寒泣，羞明怕日，常欲闭目，喜在暗室，塞其户牖，翳膜遮睛，此药多点神效。

　　黄连（三钱） 蕤仁 升麻（各三分） 青皮 连翘 防风（各四分） 生地黄（一钱半） 细辛（一分）

　　柴胡（五分） 当归身 生甘草（各六分） 荆芥穗（一钱，取浓汁）

　　上锉，除连翘外，用净水二碗，先熬诸药去半碗，入连翘熬至一大盏，去滓，入银盏内，文武火熬至滴入水成珠，加熟蜜少许，熬匀点之。

　　金露膏 除昏退翳，截赤定疼。

　　蕤仁（捶碎） 黄丹（各一两） 黄连（半两） 蜜（六两）

　　上先将黄丹炒令紫色，入蜜搅匀，下长流水四升，以嫩柳枝五七茎，一把定搅之，次下蕤仁，候滚十数沸，又下黄连，用柳枝不住手搅，熬至升七八合，笊篱内倾药在纸上，慢慢滴之，勿令尘污，如有瘀肉，加 砂末一钱，上火上慢开，入前膏子内用。

　　《龙木论》云：患伤寒热病后，切不可点，恐损眼也，斯言可以为药禁云。

　　《宝鉴》春雪膏 治风热上攻眼目，昏暗痒痛，隐涩难开，多眵泪，羞明疼痛，或生翳膜。

　　黄连（四两，锉，用童便二升浸一宿，去黄连，以汁淬甘石） 南炉甘石（十二两， ，用黄连汁淬）

　　砂（一钱细研，水调在盏内炖干为度） 好黄丹（六两，水飞） 乳香 乌贼骨（烧存性） 当归（各三钱）

　　白丁香（半钱） 麝香 轻粉（各少许）

　　上各研另贮，先用好蜜一斤四两，炼去蜡，却下甘石末，不住手搅，次下丹，次下诸药末，不住手搅，至紫金色不粘手为度，搓作挺子。每用一粒，新水磨化，时时点之。忌酒、湿面、荞麦。

　　点眼金丝膏 治男妇目疾，远年近日，翳膜遮睛，拳毛倒睫，黑花烂弦，迎风冷泪，及赤眼肿痛， 肉攀睛。

　　砂（研） 晋矾（研） 青盐（研。各一钱） 乳香（好者细研） 片脑（研。各二钱） 当归（锉，净洗） 黄丹（研，各半两） 黄连（一两）

　　上用好蜜四两，除片脑外，和七味内，入青 竹筒内，油单纸裹口五七重，紧系定，入汤瓶中，文武火煮一周时，取出劈破，新绵滤去药滓，方下片脑和匀，瓷瓶收贮，再用油单纸五七重封系瓶口，埋露地内去火毒，候半月取出，每用粟米大点眼。

　　龙脑膏 治远年近日翳膜遮膜，攀睛瘀血，连眶赤烂，视物昏暗，隐涩多泪，迎风难开。

　　炉甘石（不以多少，拣粉红梅花色佳，用甘锅子盛 七次，入黄连水淬七次） 黄连（不以多少，捶碎，水浸一宿去滓，将 红炉甘石淬七次，同黄连水细研飞过，候澄下，去上面水，曝干，再用乳钵研极细，罗过用，三钱） 龙胆草（不以多少，洗净日干，不见火，研末，一钱） 桑柴皮（罗过，二钱） 黄丹（罗过，半钱）

　　上同白蜜四两，一处入黑瓷器内，文武火慢熬，以竹篦子搅如漆色不粘手为度，切勿犯生水，仍不用铁器熬药，药成，依旧以瓷器盛炖。每用如皂子大，新冷水半盏化开，先三日不用，每日洗数次无妨。药盏须用纸盖，不可犯尘灰，截赤眼极效。

　　散血膏 治赤肿不能开，睛痛，热泪如雨。

　　紫金皮 白芷 大黄 姜黄 南星 大柏皮 赤小豆 寒水石上为细末，生地黄汁调成膏，敷眼四围。

　　又方 用生田螺肉、生地黄同真黄土研烂，贴太阳穴。

　　又方，用黄丹，蜂蜜调贴太阳穴，立效。

　　又方用：南星 地黄 赤小豆上研烂，贴太阳穴。

　　清凉膏生南星 薄荷叶（各半两） 荆芥 百药煎（各三钱）

　　上为末，井水调成膏。贴眼角上，自然清凉。

　　洗眼方 治昏膜，止疼去风。

　　秦皮 杏仁 黄连 甘草 防风 当归须（各等分） 滑石（少许）

　　上为末，水一盏，煎至半盏，去滓，时时带温洗。

　　又方铜绿（半斤） 炉甘石（一斤） 黄连 黄芩 黄柏（三味各等分）

　　上将前二味，同碾细罗过，将后三味浓煎，调末为丸，临时用将冷水浸开洗之。

　　第八册　耳

　　耳聋

　　〔风虚〕排风汤（见中风。）

　　桂星散辣桂 川芎 当归 石菖蒲 细辛 木通 木香 白蒺藜（炒，去刺） 麻黄（去节） 甘草（炙。各一钱） 白芷梢 天南星（煨裂。各一钱半）

　　水二盅，葱白二根，紫苏五叶，姜五片，煎至一盅，食后服。一方，加全蝎去毒一钱。

　　磁石羊肾丸 治风虚不爽，时有重听，或有风痹之状。

　　磁石（二两，火 醋淬七次，用葱子一合，木通三两，入水同煎一昼夜，去葱、木通） 川椒（去目）

　　石枣（去核） 防风 远志肉 白术 茯苓 细辛 菟丝子（酒浸） 川芎 山药 木香 鹿茸（酒浸一宿，炙） 当归 黄 川乌（炮。各一两） 石菖蒲（一两半） 肉桂（六钱半） 熟地黄（九蒸，二两）

　　上为细末，用羊肾两对，去膜，以酒煮烂，和诸药末捣，以煮肾酒打糊和丸，如梧子大。每服百十丸，空心温酒、盐汤任下。仍服清神散，二药相间服。忌牛肉、鸡鸭子。

　　清神散 治气壅，头目不清，耳常重听。

　　甘菊花 白僵蚕（炒。各半两） 羌活 荆芥穗 木通 川芎 防风（各四钱） 木香（一钱）

　　石菖蒲 甘草（各一钱半）

　　上为细末，每服二钱，食后茶清调饮。

　　磁石浸酒方 治风邪之气干于脑，或入于耳，久而不散，经络痞塞，不能宣利，使人耳中 然，或作旋运。

　　磁石（五两，捣碎，水淘去赤汁） 山茱萸 天雄（炮，去皮脐。各二两） 木通 防风 薯蓣 菖蒲远志（去心） 芎 细辛 蔓荆子 白茯苓 干姜（炮） 肉桂 甘菊花（各一两） 熟地黄（三两）

　　上锉细和匀，以生绢袋盛，用酒二斗，浸七日。每日任性饮之，以瘥为度。

　　鱼脑膏 治风聋年久及耳鸣。

　　生鲤鱼脑（二两） 当归（切，焙） 细辛（去苗荚） 附子（炮，去皮脐） 白芷 菖蒲（各半两）

　　上除鱼脑外，为细末，以鱼脑置银器中，入药在内，微火煎，候香滤去滓，倾入瓷器中候凝，丸如枣核大，绵裹塞耳中。一方，无菖蒲，有羊肾脂，同鱼脑先熬，次下诸药。

　　羊肾羹杜仲（去粗皮，炙黄） 黄 （各半两） 磁石（五两，捣碎，水淘去赤汁，绵裹悬煎，不得到铛底）

　　羊肾（一只，去脂膜，切） 肉苁蓉（一两，酒浸一宿，去皮，炙干）

　　上以水三大碗，先煮磁石，取汁二大碗，下杜仲等，又煎取一盏半，去滓，入羊肾，粳米一合，葱白、姜、椒、盐、醋，一如作羹法，空心服。

　　磁石丸磁石（火 醋淬七次） 防风 羌活 黄 （盐水浸，焙） 木通（去皮） 白芍药 桂心（不见火，各一两） 人参（半两）

　　上为末，用羊肾一对，去脂膜捣烂，打酒糊为丸，如桐子大。每服五十丸，空心温酒、盐汤下。

　　姜蝎散 治耳聋气塞肾虚等证。

　　上用全蝎四十九个，去虿炮湿。以糯米半升，于大瓦铺平，将蝎铺米上，焙令米黄为度，去米不用。又切生姜四十九片，每片置蝎再焙，姜焦为度，去姜不用，将蝎研为细末。三五日前，每日先服黑锡丹三五服，临服药时，令夜饭半饱，服时看其人酒量，勿令大醉，服已令熟睡，勿得叫醒，却令人轻唤，如不听得，浓煎葱白汤碗令饮，五更耳中闻百十攒竹响，便自此闻声。一方，无糯米制，银石器中炒。

　　〔风热〕犀角饮子 治风热上壅，耳内聋闭，肾肿掣痛，脓血流出。

　　犀角（镑） 木通 石菖蒲 甘菊花（去根枝） 玄参 赤芍药 赤小豆（炒。各二钱） 甘草（炙，一钱）

　　水二盅，生姜五片，煎至一盅，不拘时服。

　　芍药散 治热壅生风，耳内痛于头相连，脓血流出。

　　赤芍药 白芍药 川芎 木鳖子 当归 大黄 甘草（各一钱半）

　　水二盅，煎至一盅，食后服。

　　犀角散 治风毒壅热，心胸痰滞，两耳虚聋，头重目眩。

　　犀角屑 甘菊花 前胡 枳壳（麸炒黄） 石菖蒲 羌活 泽泻 木通 生地黄（各半两）

　　麦门冬（去心，二两） 甘草（炙，二钱半）

　　上为末，每服三钱，水煎去滓，食后温服。

　　茯神散 治上焦风热，耳忽聋鸣，四肢满急，胸膈痞闷不利。

　　茯神（去木） 麦门冬（去心，各一两） 羌活 防风（去杈） 蔓荆子 薏苡仁 石菖蒲 五味子黄 （各半两） 薄荷 甘草（各二钱半）

　　上为末，每服三钱，生姜三片，水煎去滓，食后温服。

　　通圣散（见眩晕。） 滚痰丸（见痰饮。）

　　解仓饮子 治气虚热壅，或失饥冒暑，风热上壅，耳内聋闭彻痛，脓血流出。

　　赤芍药 白芍药（各半两） 当归 炙甘草 大黄（蒸） 木鳖子（去壳。各一两）

　　上锉散，每服四钱，水煎，食后临卧服。

　　〔气逆〕流气饮 沉香降气汤 苏子降气汤（俱见气。） 不换金正气散（见中寒。） 指迷七气汤（见气。） 来复丹（见中暑。） 养正丹（见气。） 龙荟丸（见胁痛。） 复元通气散（见气。）

　　〔湿痰〕槟榔神芎丸大黄 黄芩（各二两） 牵牛 滑石（各四两） 槟榔（二两）

　　上为末，滴水丸，桐子大。每服十丸，次加十丸，白汤下。

　　〔肾虚寒〕烧肾散（《宝鉴》） 方无巴戟。

　　磁石（一两， 醋淬七次，研飞） 附子（一两，炮，去皮） 巴戟（一两） 川椒（一两，去目及闭口者，微炒去汗）

　　上为末，每服用猪肾一枚，去筋膜细切，葱白、薤白各一分，入散药一钱，盐花一字，和匀，用十重湿纸裹，于塘灰火内煨熟，空心细嚼，酒解薄粥下之，十日效。

　　苁蓉丸（《济生》） 治肾虚耳聋，或风邪入于经络，耳内虚鸣。

　　肉苁蓉（酒浸，焙） 山茱萸肉 石龙芮 石菖蒲 菟丝子（酒浸，蒸，焙） 羌活 鹿茸（去毛，酒蒸，焙） 石斛（去根） 磁石（火 醋淬，水飞） 附子（炮。各一两） 全蝎（去毒，七个） 麝香（半字，旋入）

　　上为末，蜜丸桐子大。每服百丸，空心盐酒、盐汤任下。

　　益肾散 治肾虚耳聋。

　　磁石（制） 巴戟 川椒（开口者，各一两） 石菖蒲 沉香（各半两）

