<!-- { "loadSidebar": true } -->
　　上为细末，每服二钱，用猪肾一只细切，和以葱白、少盐并药，湿纸十重裹，煨令香熟，空心细嚼，温酒送下。

　　补肾丸 治肾虚耳聋。

　　巴戟（去心） 干姜（炮） 芍药 山茱萸 桂心远志（去心） 细辛 菟丝子（酒制） 泽泻 石斛 黄 干地黄 当归 蛇床子 牡丹皮肉苁蓉（酒浸） 人参 附子（炮） 甘草（以上各二两） 石菖蒲（一两） 茯苓（半两） 防风（一两半） 羊肾（二杖）

　　上为细末，以羊肾研烂细，酒煮面糊丸，如桐子大。每服五十丸，空心盐酒送下。

　　肉苁蓉丸 治肾虚耳聋。

　　肉苁蓉（酒浸，焙） 菟丝子（酒浸，另研） 山芋 白茯苓（去皮） 人参 官桂（去粗皮） 防风（去杈）

　　熟地黄 芍药 黄 （各半两） 附子（炮，去皮脐） 羌活（去芦） 泽泻（各二钱半） 羊肾（一对，薄切，去筋膜，炙干）

　　上为细末，炼蜜和丸，如桐子大。每服三十丸，空心用温酒送下。

　　桑螵蛸汤 治虚损耳聋。

　　桑螵蛸（十枚，炙） 当归 白术（来泔浸，炒） 白茯苓（去皮） 官桂（去粗皮） 附子（炮） 牡荆子磁石（火 醋淬） 菖蒲（米泔浸，焙） 干地黄（焙。各一两） 大黄（锉，炒） 细辛（去苗） 川芎 牡丹皮（各半两）

　　上 咀，每服三钱匕，先以水三盏，煮猪肾一只，取汁一盏，去肾，入药煎至七分，去滓，食前温服。

　　八味丸 治耳聩及虚鸣。

　　上用好全蝎四十九枚，炒微黄，为末。每服三钱，以温酒调，仍下八味丸百粒，空心，只三两服见效。（方见香港脚。）

　　羊肾丸 治肾虚耳聋，或劳顿伤气，中风虚损，肾气升而不降，或耳虚鸣。

　　山茱萸 干姜 川巴戟 芍药 泽泻 北细辛 菟丝子（酒浸） 远志（去心） 桂心 黄石斛 干地黄 附子 当归 牡丹皮 蛇床子 甘草 苁蓉（酒浸） 人参（各二两） 菖蒲（一两） 防风（一两半） 茯苓（半两）

　　上为末，以羊肾一双研细，以酒煮面糊丸，梧子大。食前盐酒下三十丸至五十丸，立效。

　　安肾丸 治虚弱耳聋。

　　大安肾丸（四两） 磁石（半两，醋 ） 石菖蒲 羌活（各半两）

　　上三件，为末，混合为丸，梧子大。每服四五十丸，盐汤、温酒任下。

　　地黄丸 治劳损耳聋。

　　大熟地黄（洗，焙） 当归 川芎 辣桂 菟丝子（酒浸三日，蒸干，捣末） 大川椒（出汗） 故纸（炒） 白蒺藜（炒，杵去刺） 葫芦巴（炒） 杜仲（姜制，炒去丝） 白芷 石菖蒲（各二钱半） 磁石（火烧醋淬七次，研细水飞，三钱七分半）

　　上件药，为细末，炼蜜为丸，如梧桐子大。每服五十丸，以葱白、温酒空心吞下，晚饭前再服一服。

　　〔肾热〕地黄汤（《本事》）

　　生地黄（一两半） 枳壳 羌活 桑白皮（各一两） 磁石（捣碎，水淘三二十次，去尽赤汁为度，二两） 甘草 防风 黄芩 木通（各半两）

　　上件药，为粗末，每服四钱，水煎去滓，日二三服。

　　〔肺虚〕蜡弹丸（《三因》） 治耳虚聋。

　　白茯苓（二两） 山药（炒，三两） 杏仁（炒，一两半，去皮尖）

　　上三味，研为末，和匀，用黄蜡一两熔和为丸，如弹子大。盐汤嚼下。有人止以黄蜡细嚼，点好建茶送下，亦效。

　　山药、茯苓、杏仁皆入于太阳，山药大补阴气，惟杏仁利气，乃补中有通也。少气嗌干者，门冬、人参、五味汤嚼下。

　　益气聪明汤（见目。）

　　〔气闭〕通气散茴香 木香 全蝎 玄胡索 陈皮 菖蒲（各一钱） 羌活 僵蚕 川芎 蝉蜕（各半钱）

　　穿山甲（二钱） 甘草（一钱半）

　　上件药，为细末，每服三钱，不拘时候，温酒调服。

　　复元通气散 治诸气涩耳聋，腹痈便痈，疮疽无头，止痛消肿。

　　青皮 陈皮（去白。各四两） 甘草（三寸半，炙） 连翘（一两）

　　上为末，热酒调服。

　　菖蒲散石菖蒲（十两，一寸九节者） 苍术（五两，生用）

　　上锉成块子，置瓶内，以米泔浸七日，取出苍术，只将菖蒲于甑上蒸三两时，取出焙干，捣为细末。每服二钱，糯米饮调服，日三次。或将蒸熟者作指头大块子，食后置口中，时时嚼动咽津亦可。

　　秘传降气汤加石菖蒲，治气壅耳聋，大有神效。（方见气门。）

　　〔外治〕通神散全蝎（一枚） 地龙 土狗（各二个） 明矾（半生半 ） 雄黄（各半两） 麝香（一字）

　　上为细末，每用少许，葱白蘸药引入耳中，闭气面壁，坐一时，三日一次。

　　通耳法磁石（用紧者，如豆大一块） 穿山甲（烧存性，为末，一字）

　　上二味，用新绵子裹了，塞所患耳内，口中衔少生铁，觉耳内如风雨声即愈。

　　追风散藜芦 雄黄 川芎 石菖蒲 全蝎 白芷 藿香 鹅不食草 薄荷 苦丁香（各等分） 麝香（少许）

　　上为细末，每用些少吹鼻中。如无鹅不食草，加片脑少许。

　　蓖麻丸蓖麻子（去壳） 松脂 黄蜡 杏仁（去皮、双仁，炒。各半两） 乳香 食盐 巴豆（炒。各二钱半）

　　上件药，捣如膏，捻如枣核样，以黄蜡薄卷之，大针扎两三眼子，两头透，用塞耳，经宿黄水出愈。

　　透耳筒椒目 巴豆 菖蒲 松脂（各一钱）

　　上件药，为末，摊令薄，卷作筒子，塞耳内，一日一易。

　　雄黄散雄黄 防风 矾石 石菖蒲 乌头 川椒（开口者，炒出汗，各二钱半） 大枣核（十枚）

　　上为末，以香炉中安艾一弹子大，次着黄柏末半钱匕 于艾上，覆以药二钱匕着艾上，火燃向耳熏之。

　　又方一豆三猫不出油，麝香少许用真修。

　　炼蜜为丸麦粒大，绵裹锭子耳中投。

　　鲫鱼胆膏鲫鱼胆（一个） 乌驴脂（少许） 生油（半两）

　　上和匀，纳楼葱管中七日，滴入耳内。

　　蝎梢膏蝎梢（七枚，焙） 淡豉（二十一粒，拣大者焙干） 巴豆（七粒，去心膜，不去油）

　　上先研蝎梢、淡豉令细，别研巴豆成膏，同研匀，捏如小枣核状，用葱白小头取孔，以药一粒在内，用薄绵裹定。临卧时置耳中，一宿取出，未通再用，以通为度。

　　鼠胆丸曾青（一钱） 龙脑（半钱） 凌霄花（三钱）

　　上为细末，每用一字吹入，后用鼠胆滴入，随用绵子塞之，从晚至鸡鸣取出。

　　鸡卵方新鸡卵（一个） 巴豆（一粒，去心膜）

　　上先以鸡卵上开一孔，将巴豆纳卵中，以纸两重，面粘贴盖，却与鸡抱，以其余卵雏出为度。取汁滴于耳内，日二次。

　　治耳聋灸方 用苍术一块，长七分，将一头削尖，一头截平，将尖头插入耳内，平头上安箸头大艾炷灸之，轻者七壮，重者十四壮，觉耳中有热气者效。

　　又方 用竹筒盛鲤鱼脑，炊饭处蒸之令烊，注耳中；一方生用，以绵裹包入耳中。

　　一方，用鲤鱼胆汁滴入耳中。

　　又方 用蜡纸一张，剪作四片，每一片于箸上紧卷，抽却箸，以蜡纸卷子安耳中燃之，待火欲至耳，急除去，当有恶物出在残纸上，日一角，用了以蜡塞定。

　　又方 用甘遂半寸，绵裹插两耳中，却将甘草口中嚼。

　　又方 用生菖蒲捩汁，滴耳中。

　　通耳丹 治耳聋。

　　安息香 桑白皮 阿魏（各一两半） 朱砂（半钱）

　　上用巴豆七个，蓖麻仁七个，大蒜七个，研烂，入药末和匀，枣核大，每用一丸，绵裹内耳中，如觉微痛即出之。

　　又方 用驴生脂和生姜熟捣，绵裹塞耳。一方，有川椒，无生姜。

　　又方 用附子，以醇醋煮一宿，削如枣核，以绵裹塞耳中。一方，治风聋，仍灸上星二七壮，令气通耳中即愈。

　　又方 取龟一枚，安于盒中，荷叶上养之，专看叶上有尿，收取滴耳中。一方，用秦龟雄者，置碗或盘内，以镜照之，龟见镜中影，往往淫发而失溺，急以物收取用之。又一法，以纸炷火上 热，以点其尻，亦能失尿。

　　又方 以干地龙入盐，贮在葱尾内，为水点之；一方为末，用绵裹如枣核大塞耳中；一方用白颈者，安葱叶中，面对头，蒸熟化为水，以滴耳中。

　　蓖麻子丸 治久聋。

　　蓖麻子（二十一个，去油用） 皂角（煨，取肉，半锭） 生地龙（中者一条） 全蝎（二个。焙） 远志（去心） 磁石（火 醋淬七次，研细水飞） 乳香（各二钱）

　　上为细末，以黄蜡熔和为丸，塞耳中。

　　又方天雄（二钱五分） 附子（一枚）

　　上为细末，将鸡子开一孔，取去黄，用清和药，仍入壳中封固，令鸡抱之，俟雏出药成，取出，以绵裹塞耳中，取瘥为度。

　　又方通气散穿山甲 蝼蛄（各半两） 麝香（一钱）

　　上为细末，以葱涎和剂塞耳；或为细末。葱管盛少许，放耳中。

　　又方水银（二钱半） 蚯蚓（中者一条）

　　上就楼葱丛内，以一茎去尖头，入水银。蚯蚓在内，即紧却头，勿令倾出，候蚓化为水，滴入耳中。

　　又方 用大蒜一瓣，一头剜一坑子，以巴豆一粒去皮，慢火炮令极热，入在蒜内，以新绵裹定，塞耳中。

　　胜金透关散川乌头（一个，炮） 细辛（各二钱） 胆矾（半钱） 鼠胆（一具）

　　上为细末，用鼠胆调和匀，再焙令干，研细，却入麝香半字，用鹅毛管吹入耳中，吹时口含茶清，待少时。

　　蒲黄膏 治卒耳聋。

　　细辛 蒲黄（各一分） 曲末 杏仁（汤浸，去皮尖双仁。各三分）

　　上为末，研杏仁如膏，和捻如枣核大，绵裹塞耳中，日一易。

　　龙脑膏龙脑（一钱二分，研） 椒目（半两，捣末） 杏仁（二钱半，去皮）

　　上件捣研合匀，绵裹枣核大，塞耳中，日二易。

　　治暴耳聋 用鸡心槟榔一个，以刀子从脐剜取一窍，如钱眼大，实以麝香，坐于所患耳内，从上以艾炷灸之，不过二三次效。

　　第八册　耳

　　耳鸣

　　通圣散（见眩晕。） 四物汤（见虚劳。） 补中益气汤（见劳倦。） 八珍汤（见虚劳。） 小柴胡汤（见寒热。） 地黄丸即六味丸（见虚劳。） 正元散（见自汗） 黑锡丹（见诸逆冲上。） 安肾丸（见喘。）

　　龙齿散 治肾虚热毒乘虚攻耳，致耳内常鸣如蝉声，不可专服补药。

