<!-- { "loadSidebar": true } -->
　　若肝气不平寒热加地骨皮；肝气实加柴胡、黄芩；气血虚加参、 、归、地；脾虚饮食少思加苓、术；脾虚胸膈不利加参、 ；痰滞胸膈不利加术、半；肝气不顺，胸膈不利，或小腹痞满，或时攻痛，加青皮；肝血不足，胸膈不利；或小腹痞满，或时作痛，加熟地；肝血虚寒，小腹时痛，加肉桂；日晡发热加归、地。

　　加味地黄丸 治肝肾阴虚疮证；或耳内痒痛出水；或眼昏，痰气喘嗽；或作渴发热，小便赤涩等证。

　　干山药 山茱萸肉 牡丹皮 泽泻 白茯苓 熟地黄 生地黄 柴胡 五味子（各另为末，等分）

　　上将二地黄掐碎，酒拌湿，杵膏，入前末和匀，加炼蜜为丸，如桐子大。每服百丸，空心白汤下。不应，用加减八味丸。

　　立验散 治蚰蜒入耳。

　　川芎 白芷 夜明砂（炒） 猪牙皂角（炙） 南星（炮。各七钱半） 百部 白丁香 藜芦（各四钱） 草乌（半两） 砒霜（另研） 荜茇（各二钱） 海金砂（二钱半）

　　上为细末，研匀，临时更用铅丹调色匀，瓷器收。如蚰蜒入耳，取少许，以醋一滴调化，以细翎蘸药入耳窍，微吹令药气行，立出。药不得多，多即蚰蜒成水不出。如蝎螫，先点少醋在螫处，掺药半字许，擦令热发即效。

　　第八册　鼻

　　鼻塞

　　丽泽通气汤羌活 独活 防风 升麻 葛根（各八分） 麻黄（存节，四分，冬加之） 苍术（一钱二分） 川椒（四分） 白芷 黄 （各一钱六分） 甘草（炙，八分）

　　上作一服，水二盏，生姜三片，枣二枚，葱白三寸，同煎至一盏，去滓，稍热服，食远。忌一切冷物，及风寒凉处坐卧行住。

　　温肺汤升麻 黄 丁香（各二钱） 葛根 羌活 甘草（炙） 防风（各一钱） 麻黄（四钱，不去节）

　　上粗末，分二服，每服水二大盏，葱白二茎，煎至一盏，去滓，稍热食远服。

　　御寒汤 治寒气风邪，伤于皮毛，令人鼻塞，咳嗽上喘。

　　黄 （一钱） 人参 升麻 陈皮（各五分） 甘草（炙） 款冬花 佛耳草 防风（各三分） 黄连黄柏 羌活 白芷（各二分） 苍术（七分）

　　水二大盏，煎至一大盏，去滓，稍热食远服。

　　温卫汤黄 苍术 升麻 知母 羌活 柴胡 当归身（各一钱） 人参 甘草（炙） 白芷 防风黄柏 泽泻（各五分） 陈皮 青皮 木香 黄连（各三分）

　　水二盏，煎至一盏，去滓，食远温服，晴日服之。

　　温卫补血汤黄 （一钱二分） 升麻（四分） 柴胡 炙甘草 生甘草 地骨皮 桔梗 人参（各三分）

　　生地黄 白术 藿香 吴茱萸 黄柏（各一分） 苍术 陈皮 王瓜根 牡丹皮（各二分） 当归身（二分半） 桃仁（三个） 葵花（七朵） 丁香（一个）

　　水二盏，煎至一盏半，去滓，食前稍热服。

　　人参汤 治肺气上攻，鼻塞不通。

　　人参 白茯苓 黄芩 陈皮（去白） 羌活 麻黄（去根节） 蜀椒（去目并合口者，炒出汗。各一钱半）

　　水二盅，煎至一盅，食后服。

　　辛夷散 治肺虚为四气所干，鼻内壅塞，涕出不已，或气息不通，不闻香臭。

　　辛夷 川芎 木通（去节） 细辛（洗去土） 防风（去芦） 羌活 本 升麻 白芷 甘草（炙。各等分） 苍耳子（减半）

　　上为细末，每服二钱，食后茶清调服。

　　增损通圣散 治肺气不和，鼻塞不利。

　　鼠粘子 枯梗 桑皮 紫菀（各一钱半） 荆芥穗（二钱） 生甘草（七分）

　　水二盏，姜三片，煎一盅，食后服。

　　辛夷汤 治肺气不利，头目昏眩，鼻塞声重，咯咛稠粘。

　　辛夷（去毛） 川芎 白芷 甘菊花 前胡 石膏 白术 生地黄 薄荷 赤茯苓（去皮）

　　陈皮（去白。各一两） 炙甘草（二两）

　　上 咀，每服五钱，水一钱半，煎至一盏，去滓，食远温服。

　　醍醐散 治伤风鼻塞声重。

　　细辛（半两） 川芎（一两） 薄荷（一两半） 川乌（炮，去皮脐） 抚芎 白芷 甘草（各二两）

　　上为细末，每服一钱，葱、茶或薄荷汤调下。

　　通关散 治脑风，鼻息不通，不闻香臭，或鼻流清涕，多嚏，肩项拘急，头目昏痛，风府怯寒。

　　原蚕蛾（瓦上焙黄） 白附子（炮） 益智（去皮） 蒺藜（炒，去角） 薄荷 苦参（各半两）

　　上为细末，每服三钱，不拘时，温酒调下。

　　防风汤防风（半两） 栀子（七枚） 升麻（一两） 石膏（研，三两） 麻黄（去节，七钱半） 官桂（去皮，半两）

　　木通（一两二钱半）

　　上 咀，每服三钱，水一盏，煎七分，去滓，空心温服，日再。

　　排风散 治鼻塞，或生 肉。

　　防风 秦艽（去苗木） 吴茱萸（汤浸，焙） 天雄（炮，去皮脐） 山芋（各一两） 羌活（半两）

　　上为细末，每服二钱，空心温酒调下。

　　荜澄茄丸荜澄茄（半两） 薄荷叶（三钱） 荆芥穗（二钱半）

　　上为细末，炼蜜和丸，如樱桃大。不拘时，噙化一二丸。

　　菖蒲散 治鼻内窒塞不通，不得喘息。

　　菖蒲 皂角（各等分）

　　上为细末，每用一钱，绵裹塞鼻中，仰卧少时。

　　通顶散胡黄连 滑石（研。各二钱半） 瓜蒂（研，七枚） 麝香（研，一钱） 蟾酥（研，半钱）

　　上研匀，每用少许，吹入鼻内即瘥。

　　芎 散芎 辛夷（各一两） 细辛（去苗，七钱半） 木通（半两）

　　上为细末，每用少许，绵裹塞鼻中，湿则易之，五七日瘥。

　　瓜蒂散瓜蒂 藜芦（各等分）

　　上为末，每用一钱，绵裹塞鼻中，日二易之。一方，以狗胆汁和，绵裹塞鼻中。

　　蒺藜汁方 治鼻塞多年，不闻香臭，清水流出不止。

　　上取当道车碾过蒺藜一把，捣，以水三升，煎取熟，先仰卧，使人满口含饭，取一合汁，灌鼻中，使入不过再度，大嚏，必出一两个 肉，似赤蛹虫。一方，有黄连等分同煎。

　　第八册　鼻

　　鼻

　　芎 散芎 槟榔 肉桂 麻黄（去节） 防己 木通 细辛 石菖蒲 白芷（各一分） 木香川椒 炙甘草（各半分）

　　上 咀，每服三钱，水二盏，生姜三片，紫苏叶少许，煎至八分，去滓，食远温服。

　　山茱萸丸山茱萸 大黄（锉，炒） 菊花（各一两二钱半） 朴硝（三两七钱半） 附子（炮，去皮脐） 独活（各七钱半） 秦艽（去苗土，炼） 蔓荆子（去白皮） 栀子（去皮，炒） 防风 炙甘草（各一两）

　　上为细末，炼蜜为丸，如桐子大。每服三十丸，空心用温酒送下。老人亦宜服。妊娠去附子，加细辛半分。

　　赤龙散 大抵鼻者，由肺气注于鼻，上荣头面，若上焦壅滞，风寒客于头脑，则气不通，冷气停滞，搏于津液，脓涕结聚，则鼻不闻香臭，遂成 也。

　　龙脑（半钱，研） 瓜蒂（十四枚） 黄连（三大茎） 赤小豆（三十粒）

　　上为细末，研匀，每用绿豆许，临卧吹入鼻中，水出愈。

　　通顶散瓜蒂 藜芦（各一分） 皂角肉（半分） 麝香（少许）

　　上为细末，每用少许，吹入鼻中。

　　雄黄散雄黄（半钱） 瓜蒂（二枚） 绿矾（一钱） 麝香（少许）

　　上为细末，每用少许，搐鼻中。亦治 肉。

　　黄白散治鼻 、 肉、鼻痔等证。

　　雄黄（半钱） 白矾 瓜蒂 细辛（各一钱）

　　上为细末，以雄犬胆汁和丸，绵裹塞鼻。一方，为末搐鼻。

　　通草散 治鼻 ，气息不通，不闻香臭，并鼻 肉。

　　木通 细辛 附子（各等分）

　　上为末，蜜和，绵裹少许，纳鼻中。

　　第八册　鼻

　　鼻鼽

　　川椒散治鼻流涕。

　　川椒（开口者，炒出汗） 诃子（去核） 辣桂 川白姜（生用） 川芎 细辛 白术（各等分）

　　上为细末，每用二钱，食后温酒调下。

　　细辛散 治肺伤风冷，鼻流清涕，头目疼痛，胸膈不利。

　　细辛（一两） 附子（炮，去皮脐） 白术 诃藜勒（煨，去核） 蔓荆子 芎 桂心（各七钱五分）

　　枳壳（麸炒） 炙甘草（各半两）

　　上 咀，每服三钱，水一盏，生姜半分，煎至六分，去滓，食后温服。

　　《本事》通草丸 治鼻塞，清涕出，脑冷所致。

　　通草 辛夷（各半两） 细辛 甘遂 桂心 芎 附子（各一两）

　　上细末，蜜丸，绵裹纳鼻中。密封勿令气泄，丸如麻子，稍加大，少痛效，捣姜为丸即愈。

　　辛夷散（《三因》） 治鼻塞脑冷，清涕不已。

　　细辛 川椒 干姜 川芎 吴茱萸 辛夷 附子（各七钱半） 皂角屑（半两） 桂心（一两） 猪油（六两）

　　上煎猪脂成膏，以苦酒浸前八味，取入油煎，附子黄色止，以绵裹塞鼻中。

　　《干金》细辛膏 治鼻塞脑冷，清涕常流。

　　细辛 川椒 川芎 黑附子（炮，去皮脐） 干姜 吴茱萸（各二钱半） 桂心（三钱三分） 皂角屑（一钱六分半）

　　上用猪脂二两煎油，先一宿以米醋浸药，取入猪油内同煎，附子色黄为度，以绵蘸药塞鼻中。

　　塞鼻桂膏 治鼻塞常有清涕。

　　桂心 细辛 干姜（炮） 川椒（去目并合口者，炒出汗。各半两） 皂荚（二钱半）

　　上为细末，以羊脂和成膏。每用如枣核大，绵裹塞鼻中。

　　白芷丸 治鼻流清涕不止。

　　白芷研为细末，以葱白捣烂和为丸，如小豆大。每服二十丸，茶汤下，无时。

　　第八册　鼻

　　鼻渊

　　防风汤 治胆移热于脑，则辛 鼻渊，浊涕不止，如涌泉不藏，久而不已，必成衄血之疾。

　　防风（去芦，一两半） 黄芩 人参 炙甘草 川芎 麦门冬（去心。各一两）

　　上为细末，每服二钱，沸汤点服，食后，日三。

　　苍耳散 治鼻流浊涕不止，名曰鼻渊。

　　辛夷仁（半两） 苍耳子（炒，二钱半） 香白芷（一两） 薄荷叶（五分）

　　上为细末，每服二钱，用葱、茶清食后调服。

　　辛夷散 治鼻中壅塞，涕出不已，或气息不通，不闻香臭。

　　辛夷仁 细辛（去土叶） 本（去芦） 升麻 川芎 白芷 木通（去节） 防风 甘草上为末，每服二钱，食后茶清调服。

　　防风通圣散（见眩晕。）

