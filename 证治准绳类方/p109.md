<!-- { "loadSidebar": true } -->
　　抑金散 治肺热，鼻塞涕浊。

　　细辛白芷与防风，羌活当归半夏芎；桔梗陈皮茯苓辈，十般等分锉和同；三钱薄荷姜煎服，气息调匀鼻贯通。

　　补脑散（缺。） 黑锡丹（见诸逆冲上。） 紫灵丹（缺。） 灵砂丹（见呕吐。）

　　南星饮 治风邪入脑，宿冷不消，鼻内结硬物，窒塞，脑气不宣，遂流髓涕。

　　上等大白南星切成片，用沸汤烫两次，焙干，每服二钱，用枣七枚，甘草少许煎，食后服。三四服后，其硬物自出，脑气流转，髓涕自收。仍以大蒜、荜茇末，杵作饼，用纱衬炙热，贴囱前，熨斗火熨透。或香附末及荜茇末，入鼻中。

　　辛夷丸 治头风鼻涕，下如白带者南星 半夏（各姜制） 苍术（米泔浸） 黄芩（酒炒） 辛夷 川芎 黄柏（炒焦） 滑石 牡蛎（ 。各等分）

　　上末糊丸，薄荷汤下。

　　川芎丸 治脑泻臭秽。

　　川芎（生用二两） 苍术（生用一两） 草乌（生，去皮尖，半两）

　　上为细末，面糊和丸，如桐子大。每服十丸，食后茶清送下。服药后，忌热物一时。

　　治鼻渊脑泻上用生附子为末，煨葱涎和如泥，夜间涂涌泉穴。

　　第八册　鼻

　　鼻痔

　　胜湿汤（见腰痛。） 泻白散（见发热。）

　　羊肺散羊肺（一具） 白术（四两） 苁蓉 木通 干姜 川芎（各一两）

　　上五味，为细末，以水量打稀稠得所，灌肺中，煮熟焙干，细研为末，食后米饮服二钱。

　　细辛散 治鼻 有 肉，不闻香臭。

　　北细辛 瓜蒂（各等分）

　　上为末，绵裹如豆大，塞鼻中。

　　消鼻痔方苦丁香 甘遂（各二钱） 青黛 草乌尖 枯白矾（各二分半）

　　上为细末，麻油搜令硬，不可烂，旋丸如鼻孔大小，用药纳入鼻内，令至痔肉上，每日一次。

　　治鼻中窒塞，气息不通，皆有肉柱，若不得出，终不能瘥，余药虽渐通利，旋复生长，宜用此药。

　　地胆（二十枚） 白雄犬胆（一杖）

　　上先捣地胆为末，纳犬胆中，以绳系定三日，乃于日出时，令病患西首卧中庭，以鼻孔向日，傍人以故笔粘药，涂入鼻孔中，一日一度，至五六日，当鼻孔里近眼痛，此是欲落，更候三四敷之，渐渐嚏之即落，取将捐于四通道上。柱落后，急以绵塞之，慎风。

　　治 肉方甘遂 朱砂 雄黄 雌黄 藜芦 瓜蒂 明矾（ 。各等分）

　　上为末，蜜调敷鼻。

　　辛夷膏 治鼻生 肉，窒塞不通，有时疼痛。

　　辛夷叶（二两） 细辛 木通 木香 白芷杏仁（汤浸，去皮尖，研。各半两）

　　上用羊髓、猪脂二两和药，于石器内慢火熬成膏，取赤黄色，放冷，入龙脑、麝香各一钱，为丸，绵裹塞鼻中，数日内脱落即愈。（此方有理。）

　　轻黄散 治鼻中 肉。

　　轻粉 杏仁（汤浸，去皮尖及双仁。各一钱） 雄黄（半两） 麝香（少许）

　　上四味，用净乳钵内先研杏仁如泥，后入雄黄、麝香，同研极细匀，瓷合盖定。每有患者，不拘远近，夜卧用箸点粳米大在鼻中 肉上，隔一日，夜卧点一次，半月见效。

　　黄白散（见前。）

　　二丁散苦丁香 丁香 粟米 赤小豆（各七粒） 石膏（少许）

　　上为细末，以竹筒吹入鼻中，如鼻不闻香臭，或偏头风，皆可吹。（一方，无粟米、石膏。）

　　治鼻痔方明矾（一两） 蓖麻（七个） 盐梅（五个，去核） 麝香（少许）

　　上捣为丸，绵裹塞鼻内，令着 肉，候化清水出，四边玲珑，其 肉自下。

　　瓜丁散瓜丁（即瓜蒂） 细辛（各等分）

　　上为细末，绵裹绿豆许，塞鼻中。

　　地龙散地龙（去土，炒，二钱半） 猪牙皂角（一挺）

　　上 存性，研为末，先洗鼻内令净，以蜜涂之，敷药少许在内，出清水尽， 肉自除。

　　通草膏 治鼻 有 肉，不闻香臭。

　　通草 附子（炮） 细辛（各等分）

　　上为末，炼蜜丸，如枣核大。绵裹塞鼻内。

　　第八册　鼻

　　鼻疮

　　乌犀丸乌犀（镑） 羚羊角（镑） 牛黄（研） 柴胡（净。各一两） 丹砂（研） 天门冬（去心，焙） 贝母（去心，炒）

　　胡黄连 人参（各半两） 麦门冬（去心，焙） 知母（各七钱半） 黄芩 炙甘草（各二钱半）

　　上为细末，研匀，炼蜜丸，如梧子大。每服二十丸，空心温酒送下。

　　甘露饮（见齿。） 黄连阿胶丸（见滞下。）

　　地黄煎 治鼻生疮，痒痛不止。

　　生地黄汁 生姜汁各一合 苦参（一两，锉。） 酥三合 盐花（二钱，后入）

　　上地黄汁、生姜汁浸苦参一宿，以酥和，于铜石器中煎九上九下，候汁入酥尽，去滓，倾入盒中，每用少许滴于疮上。诸风热疮亦佳。其盐花至半却下。

　　辛夷膏 治鼻内生疮疼痛，或塞不通。（见前。）

　　第八册　鼻

　　鼻疳蚀

　　椿根汤 治疳蚀口鼻。

　　椿根（去皮切，一升） 葱白（细切，半升） 豆豉（半升） 盐（半合） 川椒（去目并合口者，炒出汗，一合）

　　上合和，以醋及清泔各三升，煎数十沸，去滓，约一升，分三服，有恶物下即效。小儿量大小加减。

　　乌香散 治鼻疳，侵蚀鼻柱。

　　草乌（烧灰） 麝香（研各等分）

　　上研极细，以少许贴疮上。

　　第八册　鼻

　　鼻干无涕

　　犀角散 治肺热，心神烦闷。

　　犀角屑 木通 升麻 赤茯苓 黄 马牙硝 杏仁（去皮尖双仁，炒黄。各半两） 麦门冬（去心，一两） 朱砂（研） 龙脑（研） 炙甘草（各二钱五分）

　　上为细末，每服一钱，食后竹叶汤调下。

　　桑根白皮散 治肺脏积热，皮肤干燥，鼻痛无涕，头疼心闷。

　　桑根白皮 木通 大黄（锉，炒。各二两） 升麻（一两半） 石膏 葛根（各三两） 甘草（炙赤，一两）

　　每服三钱，水一盏，煎至六分，食后温服。

　　吹鼻散龙脑（半钱） 马牙硝（一钱） 瓜蒂（十四枚，为末。）

　　上研极细，每用一豆大，吹入鼻中。

　　第八册　鼻

　　鼻痛

　　人参顺气散（又名通气祛风汤） 治感风头疼，鼻塞声重，及一应中风者，先宜服此药疏通气道，然后进以风药。

　　干姜（半两） 人参 川芎（去芦） 炙甘草 干葛 苦梗（去芦） 浓朴（去皮，姜制） 白术（去芦）

　　陈皮（去白） 白芷（各一两） 麻黄（去节，一两半）

　　上 咀，每服三钱，水一盏，姜三片，枣一枚，薄荷五七叶，同煎八分，不拘时热服。

　　如感风头疼，咳嗽鼻塞，加葱白煎。

　　白芷散白芷 杏仁（汤泡，去皮尖） 细辛（各一钱） 全蝎（二个，焙）

　　上为细末，麻油调敷。

　　没药散 治风冷搏于肺脏，上攻于鼻，则令鼻痛。

　　没药 干蝎（去土，炒） 南星（炮） 白附子（炮） 雄黄（研） 当归（焙） 丹砂（研） 胡黄连 牛黄（研） 白芷 麝香（研） 官桂（去皮） 丁香 炙甘草（各二钱半） 乌蛇（酒浸。去皮骨，炙，半两）

　　上为细末，研匀。每服半钱，温酒调下，早晚各一服。

　　白鲜皮汤 治肺受风，面色枯白，颊时赤，皮肤干燥，鼻塞干痛，此为虚风。

　　白鲜皮 麦门冬（去心） 白茯苓（去皮） 杏仁（去皮尖双仁，炒） 细辛（去苗） 白芷（各一两半）

　　桑白皮 石膏（研。各二两）

　　每服三钱，水三盏，先煮大豆三合，取汁一盏，去豆下药，煎至七分，去滓，不拘时服。

　　葫芦酒 治鼻塞眼昏，疼痛脑闷。

　　上取苦葫芦子碎之，以醇酒半升浸，春三、夏一、秋五、冬七日，少少纳鼻中。一方，用童便浸汁。

　　神效宣脑散 取黄水鼻中下。

　　川郁金 川芎 青黛 薄荷 小黄米（各二分）

　　上为细末，每用少许，口噙冷水，搐鼻中。

　　第八册　鼻

　　鼻赤

　　消风散（见头痛。）

　　升麻防风散 升麻 防风 人参（各一两） 蝎尾（半两，炒） 雄黄（二钱） 牛黄（一钱） 甘草朱砂（各二钱五分） 麝香（一钱） 僵蚕（半两，炒）

　　上锉碎，炼蜜丸，如樱桃大，朱砂为衣。每服一丸，薄荷汤送下。

　　泻青丸（见头痛。）

　　栀子仁丸 治肺热，鼻发赤瘰。

　　栀子仁（不拘多少）

　　上为细末，以黄蜡为丸，如桐子大。每服二十丸，食后茶、酒任下。

　　白矾散 治肺风，酒 鼻等疾。

　　白矾（生） 硫黄（生） 乳香（各等分）

　　上为末，每用手微抓动患处，以药擦之。

　　硫黄散 治酒 鼻，鼻上生黑粉刺。

　　硫黄（生） 轻粉（各一钱） 杏仁（二七个，去皮）

　　上为细末，唾津调，临卧时涂鼻上，早晨洗去。

　　凌霄花散 治酒 鼻。

　　凌霄花 山栀子（各等分）

　　上为细末，每服二钱，食后茶汤调服。

　　何首乌丸 治肺风，鼻赤、面赤。

　　何首乌（一两半） 防风 黑豆（去皮） 荆芥 地骨皮（洗。各一两） 桑白皮 天仙藤 苦参赤土（各半两）

　　上为细末，炼蜜丸，如梧子大。每服三四十丸，食后茶清下。一方，有 本一两。

　　大风油 治肺风，面赤、鼻赤。

　　草乌尖（七个） 大风油（五十文） 真麝香（五十文）

　　上以草乌尖为末，入麝研匀，次用大风油，瓷盒子盛，于火上调匀，先以生姜擦患处，次用药擦之，日三二次。兼服前何首乌丸，即除根本。

　　治赤鼻方川椒 雄黄 枯矾 舶上硫黄 天仙子 三柰（各一两） 轻粉 麝香（各少许）

　　上为细末，小油调搽患处。

　　冬瓜子散 治鼻面酒 如麻豆，疼痛，黄水出。

　　冬瓜子仁 柏子仁 白茯苓 葵子（微炒） 枳实（麸炒。各一两） 栀子仁（二两）

　　上为细末，每服二钱，食后米饮调下。

　　治肺风鼻赤草乌尖（七个） 明矾（半钱） 麝香（一字） 猪牙皂角（一钱）

　　上为细末，以大枫油和匀，用瓷器火上熔开，先以姜擦，次以指蘸药擦之，日三次。

　　治酒 鼻生硫黄（三钱） 黄连 白矾 乳香（各一钱半） 轻粉（半钱）

　　上为细末，用唾津蘸药擦之，日二次。

　　治酒 鼻，并治鼻上赘肉及雀斑等疾，亦可点痣。

