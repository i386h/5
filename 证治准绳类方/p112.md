<!-- { "loadSidebar": true } -->
　　清胃散（见齿。） 归脾汤（见健忘。） 补中益气汤（见劳倦。）

　　羌活散羌活 茯苓 薏苡仁（各等分）

　　上每服三五钱，水煎，入竹沥一匙服。

　　泻黄饮子 治风热在于脾经，唇燥裂无色。

　　白芷 升麻 枳壳（麸炒） 黄芩 防风（各一钱） 半夏（姜汤泡七次，一钱） 石斛（一钱二分）

　　甘草（七分）

　　水二盅，姜三片，煎八分，食后服。

　　五福化毒丹 治唇舌肿破，生疮烦渴。

　　玄参（洗焙） 桔梗（各二两） 人参（半两） 茯苓（一两半） 马牙硝（风化） 青黛（各一两） 麝香（一字）

　　甘草（七钱半，焙）

　　上为细末，研匀，炼蜜为丸，如皂角子大，以金银箔各四十片为衣。每服一二丸，薄荷汤化下。如口臭，以生地黄汁化下，食远服。

　　白灯散 治紧唇。

　　上缠白布作大灯炷如指，安斧刃燃热，令刃汗出，拭取敷唇上，日三二度。

　　独活散 治唇上生恶核肿，由脾胃热壅滞。

　　独活 升麻 桑寄生 犀角屑 沉香 连翘 汉防己 大黄（炒。各七钱半） 炙甘草（半两）

　　每服三钱，水一中盏，煎至六分，去渣，不拘时温服。

　　升麻饮 治脾胃有热，风冷相乘，唇肿生核疼痛。

　　升麻 前胡 犀角（镑） 薏苡仁 炙甘草（各半两） 葛根 龙胆草 青竹皮（各二钱半）

　　上 咀，每服五钱，水一盏半，煎至八分，去滓，食后服。

　　生地黄煎 治脾热唇焦枯，无润泽。

　　生地黄汁 生天门冬汁（各半升） 生麦门冬（去心） 葳蕤（各二两） 黄 升麻（各一两半）

　　细辛 川芎 白术 甘草（生用。各一两）

　　上细锉，绵裹，酒浸一宿，以猪脂二斤，煎至药色焦，绵滤去滓，纳锅中，后下地黄、天门冬汁，熬令稠，瓷器盛。每服半匙，不拘时含咽下。

　　治唇生肿核方松脂 大黄 白蔹 赤小豆 胡粉（各等分）

　　上为末，以鸡子清调敷。

　　黄柏散 治茧唇。

　　黄柏（一两） 五倍子（二钱） 密陀僧 甘草（各一钱）

　　上除黄柏外，余药为末，用水调敷于柏上，火炙三五次，将柏切成片子，临睡贴之，天明即愈。

　　第八册

　　舌

　　小续命汤（见中风。）

　　升麻散（《济生》） 治热毒口舌生疮，咽喉肿痛。

　　升麻 赤芍药 人参 桔梗 干葛 甘草上 咀，姜煎温服。一方，有黄连、大黄、黄芩、玄参、麦门冬。

　　碧雪（《和剂》） 治积热口舌生疮，心烦喉闭。

　　芒硝 青黛 寒水石 石膏（ 。各飞研） 朴硝 硝石 甘草 马牙硝（各等分）

　　甘草煎汤二升，入诸药再煎，用柳枝不住搅令熔，方入青黛和匀，倾入砂盆内，冷即成霜，研末。每用少许，以津含化。如喉闭，以竹管吹入喉中。

　　《本事方》虚壅上攻，口舌生疮。

　　草乌（一个） 南星（一个） 生姜（一块）

　　为末，临卧醋调作掩子，贴手脚心。

　　三黄丸（见发热。）

　　龙石散（《三因》） 治上膈蕴热，口舌生疮，咽喉肿痛。

　　寒水石（ ，三两） 朱砂（二钱半，另研） 龙脑（半字。）

　　为末，少许掺患处。小儿疹毒攻口，用五福化毒丹后用此。

　　清热补气汤 治中气虚热，口舌如无皮状，或发热作渴。

　　人参 白术 茯苓 当归（酒洗） 芍药（炒。各一钱） 升麻 五味子 麦门冬 玄参 炙甘草（各五分）

　　上水煎服。如不应加炮姜，更不应加附子。

　　清热补血汤 治口舌生疮，体倦少食，日晡益甚，或目涩热痛。

　　当归（酒洗） 川芎 芍药 熟地（酒洗。各一钱） 玄参（七分） 知母 五味子 黄柏 麦门冬（去心） 柴胡 牡丹皮（各五分）

　　上水煎服。如不应，用补中益气汤加五味治之。

　　六味丸 八味丸（俱见虚劳。） 凉膈散（见发热。） 加味归脾汤（即本方加当归、柴胡、山栀、丹皮。见健忘。）

　　玄参升麻汤 治心脾壅热，舌上生疮，木舌舌肿，或连颊两项肿痛。

　　玄参 升麻 犀角 赤芍药 桔梗 贯众 黄芩 甘草（各等分）

　　上 咀，每服四钱，水一盏半，煎七分，去滓，不拘时服。

　　清热化痰汤 治上焦有热，痰盛作渴，口舌肿痛。

　　贝母 天花粉 枳实（炒） 桔梗（各一钱） 黄芩 黄连（各一钱二分） 玄参 升麻（各七分）

　　甘草（五分）

　　上水煎服。

　　小柴胡汤（见往来寒热。） 八珍汤（见虚劳。）

　　第八册　舌

　　舌肿痛

　　金沸草散 世医用此发散伤寒伤风，及加杏仁、五味子治咳嗽皆效，独未知用之舌肿牙疼。辛未年有人患舌肿满塞，粥药不入，其势危甚，煎此一剂，乘热以纸笼气熏之，遂愈。（方见咳嗽。）

　　黄药汤 治舌肿及重舌。

　　黄药 炙甘草（各一两）

　　上 咀，每服三钱，水一盏，煎至七分，去滓，食后温服。

　　第八册　舌

　　木舌

　　马牙硝丸马牙硝（研，七钱半） 铅白霜 太阴玄精石 寒水石 麝香（细研） 大黄（炒。各半两） 枯白矾（一钱二分） 炙甘草（二钱半）

　　上为细末，研匀，炼蜜和丸，如小弹子大。含一丸，咽津。

　　牛黄散 治舌肿强。

　　牛黄（研） 汉防己（各七钱半） 犀角屑（二钱半） 羚羊角屑 人参 桂心 牛蒡子（炒） 生地黄炙甘草（各半两）

　　上为细末，研匀，每服三钱，水一中盏，煎至六分，不拘时，连滓温服。

　　玄参散玄参 升麻 大黄 犀角屑（各七钱半） 甘草（半两）

　　上 咀，每服五钱，水一盏，煎至五分，去滓，不拘时温服。

　　飞矾散白矾（飞） 百草霜（各等分）

　　上研细末，捻糟茄自然汁调，若口噤，挑灌之妙。

　　 虫散虫（五枚，炙） 盐（半两）

　　上研细末，以水二盏，煎十沸，去滓，热含吐去，以瘥为度。

　　百草霜散 治舌肿起，如猪胞方，忽然硬肿，逡巡塞闷杀人。

　　上用釜下墨末，以醋调，浓敷舌上下，脱去更敷，须臾即消，若先决去血汁，更敷之尤佳。一方，釜下墨和盐等分，沥清水，涂肿处令遍表里，良久即愈。一方用醋调尤妙。

　　一方，用井花水调釜下墨、盐成膏，敷舌上立愈。

　　第八册　舌

　　重舌

　　乌犀膏（见咽喉。）

　　牛黄散 治重舌。

　　牛黄（研） 人参 大黄（炒） 麝香（研） 炙甘草（各半两） 丹砂（研） 当归（切，焙。各二钱半） 白茯苓（去皮，七钱半。）

　　上为细末，每服半钱，食后沸汤调下，甚者加至一钱。

　　第八册　舌

　　舌强

　　矾石散 治风湿寒，舌强不能语。

　　枯矾 桂心（各等分）

　　上为末，每服一钱，安舌下。

　　第八册　舌

　　舌疮

　　甘露饮 治口舌生疮，牙宣心热。

　　枇杷叶 石斛 黄芩 麦门冬（去心） 生地黄 炙甘草（各等分）

　　上 咀，每服五钱，水二盏，煎八分，去滓，不拘时温服。

　　栝蒌根散 治风热，口中干燥，舌裂生疮。

　　栝蒌根 胡黄连 黄芩（各七钱半） 白僵蚕（炒） 白鲜皮 大黄（锉，炒。各半两） 牛黄（研）

　　滑石（研。各二钱半）

　　上为细末，研匀，每服二钱，不拘时，竹叶汤调服。

　　甘露丸 解壅毒，退风热。治口舌干燥。

　　寒水石（二斤，烧令赤，摊于地上一宿，出火毒） 马牙硝（三两，细研） 铅霜（细研） 龙脑（细研）

　　甘草（炙赤。各七钱半）

　　上为细末，研匀，以糯米饭和丸，如弹子大。每服半丸，食后用新汲水磨化服。

　　芦荟散 治口舌生疮。

　　芦荟 青蒿（研） 蟾酥 羊蹄花（各半两） 白矾（ 。研） 麝香（研） 牛黄（研。各一钱二分） 干蜗牛（研，三枚） 瓜蒂（二十枚） 丁香 细辛（去苗） 丹砂（研。各二钱半） 马牙硝（研，七钱半） 熊胆（研，一钱）

　　上为细末，研匀，先以头发裹指，于温水内蘸揩之，软帛挹却脓水，取少许药末掺疮上。或轻可，即去蟾酥、芦荟，看病大小，以意加减用之。

　　玄参散 治口舌生疮，连齿龈烂痛。

　　玄参 升麻 独活 麦门冬（去心） 黄芩 黄柏 大黄（炒） 栀子仁 前胡 犀角 炙甘草（各等分）

　　上为末，每服五钱，水一盏，煎五分，不拘时温服。

　　绿云散 治舌上生疮。

　　铜绿 铅白霜（各等分）

　　上同研极细，每用少许。掺舌上。

　　黑锡丹（见诸逆冲上。） 理中汤（见霍乱。）

　　第八册　舌

　　舌纵

　　神龟滋阴丸 治足痿。

　　龟板（炙，四两） 知母（酒炒） 黄柏（炒赤。各二两） 锁阳（酒洗） 枸杞子 五味子（各一两） 干姜（炮，半两）

　　上为末，滴水丸，如桐子大。每服七十丸，空心盐汤下。

　　通天愈风汤白术（一钱半） 桔梗（三钱） 人参 南星（汤泡） 贝母（去心。各一钱） 威灵仙 连翘 防风（去芦） 甘草 荆芥穗（各五分） 栝蒌仁（十五粒） 生姜（三片）

　　水一盅半，煎七分，去渣，入荆沥一呷，姜汁些少，半饥时服，吞下清心导痰丸五十粒，日一服。

　　清心导痰丸白附子（一两） 南星（姜制） 半夏（姜制。各二两） 黄连（炒，七钱半） 天花粉（一两） 白僵蚕（炒去丝觜，半两） 川乌（盐制，二钱） 郁金（七钱半） 天麻 羌活（各半两）

　　上为末，姜汁糊为丸，如桐子大。每服五十丸，用通天愈风汤吞下。

　　清心牛黄丸胆星（一两） 牛黄（二钱） 黄连（一两） 当归身 甘草 辰砂（各半两）

　　上为末，汤浸蒸饼为丸，绿豆大。每服五十丸，临卧时唾津咽下。

　　第八册

　　面

　　升麻加黄连汤升麻 葛根（各一钱） 白芷（七分） 甘草（炙，五分） 白芍药（五分） 酒黄连（四分） 生犀末（三分）

　　川芎（三分） 荆芥穗（三分） 薄荷（三分）

　　上锉如麻豆大，用水半盏，先浸川芎、荆芥、薄荷外，都作一服，水二盏，煎至一盏，入先浸三味，煎至七分，去渣，食后温服。忌酒、湿面、五辛。

