<!-- { "loadSidebar": true } -->
　　升麻加附子汤升麻 葛根 白芷 黄 （各七分） 甘草（炙，五分） 黑附子（七分，炮） 人参 草豆蔻（各五分） 益智仁（三分）

　　上锉如麻豆大，都作一服，水三盏，连须白葱头二茎，同煎至一盏，去渣温服，食前。

　　茯苓桂枝五味子甘草汤（见喘。） 调胃承气汤（见发热。） 附子理中丸 巴戟丸（俱见恶寒。）

　　冲和顺气汤升麻（一钱） 葛根（一钱半） 甘草（四分） 芍药（三分） 白芷（一钱） 黄 （八分） 防风（一钱） 人参（七分） 苍术（三分）

　　上件 咀，都作一服，水二盏，姜三片，枣二枚，同煎至一盏，去渣温服。

　　犀角升麻汤 治风热头面肿痛，或咽喉不利，时毒等证。

　　犀角（镑，七钱） 升麻（五钱） 防风 羌活（各五钱半） 白芷 黄芩 白附子（各二钱半） 甘草（一钱五分）

　　上每服七钱，水煎。

　　治面上肺风疮上用无灰酒，于沙碗钵内浓磨鹿角尖敷之。兼服治肾脏风黄 丸即愈。（见耳痒。）

　　硫黄膏 治面部生疮，或鼻脸赤，风刺，粉刺，百药不效者，惟此药可治，妙不可言。

　　每临卧时洗面令净，以少许如面油用之，近眼处勿涂，数日间疮肿处自平，赤亦消。风刺、粉刺一夕见效。

　　生硫黄 香白芷 栝蒌根 腻粉（各半钱） 芫青（七个，去翅足） 全蝎（一个） 蝉蜕（五个，洗去泥）

　　上为末，麻油、黄蜡约度如合面油多少，熬熔，取下离火，入诸药在内，如法涂之。一方，加雄黄、蛇床子各少许。

　　柏连散 治面上有热毒恶疮。

　　胡粉（炒） 大柏（炙） 黄连上等分。为末，面脂调敷，猪脂亦可。

　　洗面药方 治面有黑点，或生疮及粉刺之类，并去皮肤瘙痒垢腻，润泽肌肤。

　　皂角（三斤，去皮弦子，另捣） 糯米（一升二合） 绿豆（八合，拣净另捣） 楮实子（五两） 三柰子缩砂（连皮，半两） 白芨（二两，肥者，锉） 甘松（七钱） 升麻（半两） 白丁香（五钱，腊月收，拣净）

　　上七味，同为细末讫，和绿豆、糯米粉及皂角末一处搅匀，用之效。

　　面油摩风膏麻黄（二分） 升麻根（二钱，去皮） 羌活（去皮，一两） 防风（二钱） 当归身（一钱） 白芨（一钱） 白檀（五分）

　　上以绵裹定前药，于银石器中用油五两，同熬得所，澄清去渣，以黄蜡一两，再煎熬为度。

　　莹肌如玉散白丁香（一两） 香白芷（七钱） 升麻（半两） 白芨（一两） 麻黄（去节，二钱） 白牵牛（一两） 当归梢（半两） 白附子（二钱半） 白蒺藜（一两） 楮实子（四钱） 白茯苓（三钱） 连翘（一钱半） 白蔹（一两）

　　小椒（一两）

　　上为细末，每用半钱，多少洗之。

　　第八册　咽喉

　　喉痹

　　甘桔汤（《和剂》） 治风痰上壅，咽喉肿痛，吞吐有碍。

　　苦桔梗（一两） 炙甘草（二两）

　　每服三钱，水一盏，煎七分，食后温服。

　　荆芥汤（《三因》） 治咽喉肿痛，语声不出，咽之痛甚。

　　荆芥（半两） 桔梗（二两） 甘草（一两）

　　上锉散，每服四钱，水一盏，姜三片，煎六分，去滓温服。

　　甘露饮（见齿。）

　　半夏桂枝甘草汤（《活人》） 治暴寒中人咽痛。

　　半夏 桂枝 甘草（各二钱半）

　　水二盏，生姜五片，煎至八分，去滓，旋旋呷之。

　　解毒雄黄丸（《和剂》） 治缠喉风及急喉痹，卒然倒仆，牙关紧急，不省人事。

　　雄黄（研飞） 郁金（各一两） 巴豆（去皮，出油，十四枚）

　　上为细末，醋煮面糊为丸，如绿豆大。热茶清下七丸，吐出顽痰立苏，未吐再服。

　　至死者，心头犹热，灌药不下，即以刀尺铁匙斡开口灌之，下咽无有不活。如小儿惊热，痰涎壅塞，或二丸三丸，量大小加减。一法，用雄黄丸三粒，醋磨化灌之尤妙，其痰立出即瘥。

　　小续命汤（见中风。）

　　玉钥匙（《三因》） 治风热喉痹及缠喉风。

　　焰硝（一两半） 硼砂（半两） 脑子（一字） 白僵蚕（二钱五分）

　　上为末，以竹管吹半钱入喉中，立愈。

　　玉屑无忧散（《和剂》） 治缠喉风，咽喉疼痛，语声不出，咽物有碍；或风涎壅滞，口舌生疮，大人酒症，小儿奶癖，或误吞骨屑，哽塞不下。

　　玄参（去芦） 贯众（去芦） 滑石（研） 砂仁 黄连（去须） 甘草（炙） 茯苓 山豆根 荆芥穗（各半两） 寒水石（ ，一两） 硼砂（一钱）

　　上为细末，每服一钱，干掺舌上，以清水咽下。此药除三尸，去八邪，辟瘟疗渴。

　　清心利膈汤 治咽喉肿痛，痰涎壅盛。

　　防风 荆芥 薄荷 桔梗 黄芩 黄连（各一钱半） 山栀 连翘 玄参 大黄 朴硝 牛蒡子（炒研） 甘草（各七分）

　　水二盅，煎至一盅，食远服。

　　碧玉散（《宝鉴》） 治心肺积热上攻，咽喉肿痛闭塞，水浆不下；或喉痹、重舌、木舌肿胀皆可服。

　　青黛 盆硝 蒲黄 甘草（各等分）

　　上为细末，研匀。每用少许，吹入咽喉内，细细咽下。若作丸，用砂糖为丸，每两作五十丸，每服一丸，噙化咽下。

　　防风散 治咽喉疼痛，虚者用少，实者用多。

　　防风（去芦，一两） 羌活 僵蚕（炒） 白药子（蜜炙） 硼砂 荆芥 黄药子 大黄（湿纸包，煨令香熟） 细辛 川芎 红内消 山豆根 郁金 甘草（各半两） 牙硝（三钱） 薄荷（半斤）

　　上为细末，研薄荷汁同蜜少许调，每服一匙，不拘时服。

　　追风散 治咽喉肿痛。

　　黄丹 朴硝 猪牙皂角（ ） 砂仁壳（ 灰。各半两）

　　上为细末，每用少许，以鹅毛蘸药入口中，传舌上下及肿处，然后以温水灌漱。如咽喉间毒已破，疮口痛者，用猪脑髓蒸熟，淡姜、醋蘸吃下，立效。

　　开关散（《宝鉴》） 治缠喉风，气息不通。

　　白僵蚕（炒去丝觜） 枯白矾（各等分）

　　上为细末，每服三钱，生姜、蜜水调下，细细服之。

　　七宝散 治喉闭及缠喉风。

　　僵蚕（直者，十个） 硼砂 雄黄 全蝎（十个，头尾全者，去毒） 明矾 猪牙皂角（一挺，去皮弦。各一钱） 胆矾（半钱）

　　上为细末，每用一字，吹入喉中即愈。

　　千缗汤（见痰饮。） 四物汤（见虚劳。）

　　五香散 治咽喉肿痛，诸恶气结塞不通，急宜服之。

　　木香 沉香 鸡舌香 薰陆香（各一两） 麝香（三分）

　　上为细末，研匀，每服二钱，水一盏，煎五分，不拘时服。

　　瓜蒂散 治缠喉风，咽中如束，气不通。

　　上用甜瓜蒂，不限多少，细研为末。壮年一字，十五岁以上及年老者服半字，早晨用井花水调下，一时须，含砂糖一块，良久涎如水出，年深者，涎尽有一块如涎布水上如鉴，涎尽食粥一两日，如吐多困甚，即咽麝香汤一盏。麝香须细研，以温水调下，此药不大吐逆，只吐涎水。上瓜蒂须采自然落者用，如未用，以槟榔叶裹，于东墙有风处挂令吹干用。

　　乌犀膏（《必用》） 治咽喉肿痛，及一切结喉烂喉，遁尸缠喉，痹喉急喉，飞丝入喉，重舌木舌等证。

　　皂荚（两条，子捶碎，用水三升，浸一时久， 汁去渣，入瓦器内熬成膏） 好酒（一合） 焰硝 百草霜（研，一钱同皂角膏搅匀令稠） 人参（一钱，为末） 硼砂 白霜梅（各少许，并研入膏中）

　　上拌和前药，用鹅毛点少许于喉中，以出尽顽涎为度。却嚼甘草二寸，咽汁吞津。

　　若木舌，先以粗布蘸水揩舌冷，次用生姜片擦之，然后用药。

　　备急如圣散（《宝鉴》） 治时气缠喉风，渐入咽喉闭塞，水谷不下，牙关紧急，不省人事。

　　雄黄（细研） 藜芦（浓者，去皮用仁） 白矾（飞） 猪牙皂角（去皮弦）

　　上等分，为细末，每用一豆大，鼻内 之，立效。

　　一字散（《必用》） 治喉闭气塞不通，饮食不下。

　　雄黄（另研） 白矾（生研） 藜芦（各一钱） 猪牙皂角（七锭） 蝎梢（七枚）

　　上为末，每用一字，吹入鼻中，实时吐出顽涎愈。

　　玉粉丸（见喑。）

　　第八册　咽喉

　　咽痛

　　三黄丸（见发热。）

　　龙麝聚圣丹（《宝鉴》，下同） 治心脾客热，毒瓦斯攻冲，咽喉赤肿疼痛，或成喉痹，或结硬不消，愈而复发，经久不瘥。或舌本肿胀，满口生疮，饮食难咽，并宜服之。

　　南硼砂（研） 川芎（各一两） 生地黄 犀角屑 羚羊角屑 琥珀（研） 玄参 桔梗 升麻铅白霜（研） 连翘（各五钱） 赤茯苓 马牙硝 脑子（研） 人参 麝香（各三钱） 朱砂（飞） 牛黄（研。各二钱）

　　上为细末，炼蜜为丸，每两作十丸，用金箔五十片为衣。每服一丸，薄荷汤或新汲水化下，或细嚼，或噙化津液咽下皆可，食后临卧服。

　　祛毒牛黄丸 治大人小儿咽喉肿痛，舌本强硬，满口生疮，涎潮喘急，饮食难进，胸膈不利。

　　牛黄（研，三钱半） 人参 琥珀（研） 犀角（取细末） 桔梗 生地黄（沉水者佳） 硼砂（各半两）

　　雄黄（一两，飞） 玄参 升麻（各三钱） 蛤粉（水飞，四两） 寒水石（ ，二两） 朱砂（飞研，七钱） 铅白霜脑子（各一钱）

　　上为细末，炼蜜丸，如小弹子大，金箔为衣，瓷器内收。每服一丸，浓煎薄荷汤化下，或新汲水化服亦得，食后，日进二三服，噙化亦得。

　　咽喉备急丹青黛 芒硝 白僵蚕（各一两） 甘草（四两）

　　上为细末，用腊月内牛胆有黄者，盛药其中，荫四十九日，多时为妙。

　　增损如圣汤（《宝鉴》） 治风热攻冲会厌，语声不出，咽喉妨闷肿痛。

　　桔梗（二两） 炙甘草（一两半） 枳壳（汤浸，去瓤，二钱半） 防风（半两）

　　上为细末，每服三钱，水一大盏，煎至七分，去渣，入酥如枣许，搅匀，食后温服。

　　利膈汤（《本事》） 治虚烦上壅，脾肺有热，咽喉生疮。

　　鸡苏叶 荆芥 防风 桔梗 人参 牛蒡子（隔纸炒） 甘草（各一两）

　　上为细末，每服一钱，沸汤点服。如咽痛口疮甚者，加僵蚕一两。

　　桔梗汤（东垣） 治咽肿，微觉痛，声破，季冬合之。

