<!-- { "loadSidebar": true } -->
　　上为末，茵陈二两，大皂角、苦楝皮各一两，煎浓汁，法水为丸，如绿豆大。大人每服四钱，小儿三钱或二钱、或一钱半，量人虚实，五更用砂糖水吞下。待追去恶毒虫积二三次，方以粥补之。

　　下虫丸 追虫取积。

　　苦楝皮（去外粗皮，用根皮为上，树皮次之）

　　上末，面糊丸，如弹子大。如欲服药，宜戒午饭，晡时预食油煎鸡卵饼一二个，待上床时，滚白汤化下一丸，至五更取下异虫为效。

　　化虫丸 治诸虫。

　　鹤虱（去土） 槟榔 苦楝根 胡粉（炒。各一两） 白矾（枯，二钱半）

　　上为末，米糊为丸，如桐子大。一岁服五丸，量人大小加减丸数，温浆水入生麻油三四点打匀送下，清米汤亦可，不拘时，其虫细小者皆化为水，大者自下。

　　集效丸治因脏腑虚弱，或多食甘肥，致蛔虫动作，心腹绞痛，发则肿聚，往来上下，痛有休止，腹中烦热，口吐涎沫，是蛔咬，宜服此药。若积年不瘥，服之亦愈。又治下部有虫，生痔痒痛。

　　木香 鹤虱（炒） 槟榔 诃子（面裹煨，去核） 芜荑（炒） 附子（煨，去皮脐） 干姜（各七钱半）

　　大黄（一两半） 乌梅（十四个，去核）

　　上为末，炼蜜丸，如桐子大。每服三四十丸，食前用陈皮汤下，妇人淡醋汤送下。

　　秘方万应丸 治大人小儿腹内有虫，及积气块痛，小儿疳病。

　　三棱（醋炒） 莪术（各五钱，醋炒） 槟榔（一两） 陈皮（麸炒黄色） 橘红（各五钱） 芜荑（二钱半）

　　雷丸（五钱） 鹤虱（三钱 微炒） 干漆（炒无烟，五钱） 木香（二钱，不见火） 良姜（二钱，陈壁土炒） 砂仁（二钱，去壳） 使君子（取肉） 麦 面（炒。各五钱） 胡黄连（炒） 炙甘草（各三钱） 神曲（炒黄色，五钱）

　　上为细末，醋打米糊丸，如绿豆大，每服三五十丸，空心淡姜汤送下。

　　取虫积方槟榔 牵牛（各半斤） 雷丸（一两半） 苦楝皮（一两） 大黄（四两） 皂角（半斤） 三棱 蓬术（各二两，另锉同醋煮） 木香（随意加入）

　　上为细末，煎皂角膏子，煮糊和丸，如黍米大。每服二钱，四更时分冷茶送下；小儿一钱。下虫，以白粥补之。

　　万灵丸 取积追虫。

　　黑牵牛（一斤，取头末十两，生用） 大腹子（一斤，扁者，取末七两，生用，如尖者是槟榔） 蓬术（二两，煨） 京三棱（炮） 雷丸（炮） 广木香（各五两，煨）

　　上为细末，研匀，用好紫色皂角半斤，去皮弦切碎，用水两大盏，浸一宿，冬月浸两宿，捞去粗滓，铜瓷器内熬数沸，白沫出为度，放冷和药，必须揉捣，为丸如梧桐子大。

　　每服四钱重，五更时砂糖水送下，温冷不妨。至天明利三五行，看取下是何虫积，以温白粥补之。忌食生冷鱼腥、硬物。孕妇勿服。

　　槟榔汤 治三虫并寸白虫。

　　上用槟榔三枚，以灰火煨过，粗捣筛，用水三盏，煎至一盏半，去滓，分三服，空心、日午、近夜各一服，其虫尽下；或和葱白、盐豉同煮饮之亦佳。一方，治寸白虫，用槟榔二七枚锉碎，以水二升半，煮皮取一升半，去滓内末，频服暖卧，虫出或不尽，更服取瘥止，宿勿食，旦服之。

　　麦门冬汤 治肺劳热生虫，其形如蚕，令人咳逆气喘，或谓忧膈、气膈、恚膈、寒膈、热膈，此皆从劳气所生，名曰膏盲病，针灸不至。

　　麦门冬（去心，十两） 干姜（炮） 蜀椒（去目并合口者，微炒出汗。各一两） 黄 （锉） 百部（焙）

　　白术 人参 桂去（粗皮。各一两二钱半） 远志（去心） 附子（炮，去皮脐） 细辛（去苗叶） 炙甘草（各一两半） 杏仁（去双仁皮尖，焙干，麸炒令黄，半两）

　　上为细末，炼蜜和，更于铁臼内涂酥杵令匀熟，丸如酸枣大，含化，稍稍咽津。一方，有槟榔。一方，无白术。

　　桑根白皮酒 治肺劳热生虫，在肺为病。

　　桑根白皮（取东引者，锉，一升） 吴茱萸根皮（取东引者，净刷去土，五两） 野狼牙（去连苗处，净刷去土，三两）

　　上细锉，用酒七升，煮至二升，去滓，分作三服，每日空心一服。一方，无野狼牙。

　　前胡汤 治脾劳有白虫，长一寸，在脾为病，令人好呕，胸中咳咳即呕而不出。

　　前胡（去芦） 白术（锉） 细辛（去苗叶） 赤茯苓 枳壳（去穣，麸炒） 常山（锉） 松萝 旋复花（各一两半） 龙胆（去苗） 杏仁（去双仁皮尖，麸炒，各一两）

　　上锉碎，每服半两，水二盏，入竹叶十片，洗净细切，同煎至一盏，去滓，空心服，吐之即瘥。若腹中热满，加芒硝半钱，栀子仁一两，黄芩一两半，苦参一两。一方，用枳实，无枳壳。

　　茱萸根浸酒方 治脾劳热，有白虫在脾中为病，令人好呕。

　　吴茱萸根（取东引者，一尺，锉） 麻子（八升，净拣） 陈皮（去白。炒，二两）

　　上先捣碎，橘皮、麻子如泥，然后拌茱萸根，用酒一斗，浸一宿。慢火上微煎，绞去滓，分作五服，每空心温服，虫即下。凡合药时，忌言合杀虫药。一方，以水煎服。

　　雷丸丸 治心脏劳热伤心，有长虫，名曰蛊，长一尺，贯心为病。

　　雷丸（灰火炮过） 橘皮（汤浸，去白，焙） 桃仁（去双仁皮尖，麸炒。各一两二钱半） 贯众（大者，去须，半两） 白芜荑（炒） 青葙子（炒） 干漆（炒烟出，各一两） 野狼牙（去连苗处，净刷去土，一两半） 乱发（如鸡子大一块，烧为灰，研）

　　上为细末，研匀，炼蜜和，更于铁臼内涂酥杵令匀熟，丸如梧桐子大。每服十五丸，空心用温酒送下，至晚再服，米饮亦得。一方，不用涂酥。一方，有僵蚕、吴茱萸根皮。

　　贯众散 治肾劳热，四肢肿急，有蛲虫如菜中虫，生于肾中。

　　贯众（大者三枚，去须） 干漆（炒令烟绝，二两） 吴茱萸（水洗七遍，焙干，炒，一两半） 槐白皮（干者，锉） 白芜荑（炒。各一两） 胡粉（粉黄色，研，一两） 杏仁（去皮尖双仁，炒，半两）

　　上为细末，研匀，每服二钱，空心井花水调下，日晚再服。

　　水银膏 治蛲虫咬人下部痒。

　　上水银一两，用蒸枣膏和丸，如人指大，绵裹，临卧纳下部中一宿，纳药时常留绵带子在外。一方云：水银损肠，宜慎之。

　　蚕蛹汁方 治蛔虫。

　　上取缥丝蚕蛹两合，烂研，生布绞取汁，空心顿饮之。非缫丝，即须根据时收取蚕蛹，曝为细末，用时以意斟酌多少，和粥饮服之。

　　锡灰丸 取寸白诸虫。

　　锡灰（一两） 鸡心槟榔 贯众（各半两） 木香（二钱半） 轻粉 黄丹（各二钱）

　　上为细末，洒醋煮面糊为丸，如荔枝大。每服一丸，米泔浸软，日午先吃饭了，至黄昏不饥饱时吃肉脯一片引虫，少刻温酒嚼下，至天明虫出。又吃韭菜，亦治寸白虫。

　　治寸白虫令化为水狗脊 贯众 白芜荑 酸石榴根（锉。各一两）

　　上锉碎，每服半两，以浆水一大盏，煎至五分，去滓，四更初温服，先于晚间不得吃夜饭。

　　治寸白虫为水泻出永除方榧子 槟榔 芜荑（各等分）

　　上为细末，每服二钱，温酒调服，先吃烧牛肉脯，后服药。

　　圣功散 治寸白虫，不拘久近，神效。

　　南木香 槟榔（各等分）

　　上为细末，每服三钱，浓米饮调下。黎明空心先熟嚼炙猪肉之属，只咽汁吐去滓，便服药，辰已间虫下，其疾永除。

　　治寸白虫方上用榧子四十九枚，去皮，以月上旬平旦空心服七枚，七日服尽，虫消成水，永瘥。

　　又云：食实七枚，七日满，虫化为水。一方，以百枚，只燃啖之，食尽佳。不能者，但啖五十枚亦得，经宿虫消自下。一方，并治三尸虫。

　　又方用黑铅灰、锡灰炒，四钱一服，先吃猪肉脯少许，一时来，却用砂糖浓水半盏调灰，五更服，虫尽下，白粥将息一日良。予宣合中，每觉心中多嘈杂，意谓饮作，又疑是虫，漫根据良方所说服，翼日下虫二条，一长二尺五寸，头扁阔，尾尖锐，每寸作一节，斑斑如锦纹，一条皆寸断矣。

　　治湿 方青黛（二两） 黄连 黄柏 丁香（各一两，麝香二分）

　　上为细末，以车脂和，如枣大，纳下部，日一二度。

　　治虫蚀下部肛尽肠穿者上取长股蛤蟆青背者一枚，鸡骨一分，烧为灰合和，吹下部令深入，累用效。

　　
