<!-- { "loadSidebar": true } -->
　　补肺脏劳极。虚成散枳实（去瓤，麸炒） 秦艽（去芦） 白茯苓 芍药 麻黄（去节） 玄胡索 当归（洗净） 茴香（炒。

　　各半两） 甘草（二钱半，炙）

　　上为极细末，每服二钱，水一盏，银环一对，蜜五点，煎至八分，通口服。

　　补肾脏虚劳。育婴散香附子（二钱半，炒） 黑附子（一枚，炮） 白蒺藜（二钱半，去角） 木香（一钱） 白茯苓（半两） 甘草（钱，炙）

　　上为细末，每服二钱，水一盏姜七片，葱白同煎至七分，空心服。

　　紫河车丹 治飞虫鬼疰，虚劳羸瘦，喘嗽气。其法：取首胎男子者，以皂角水洗净，次以铫子内用米醋渫洗控干，将一小小焙笼，以纸周遭密糊，不令失火气，或无小焙笼，只用小篮子去系，蜜糊，安紫河车于上，用烈火焙，更将盖子盖之，焙令极干，约只有十二三文重，候极干，更入后药。

　　人参（一两半） 白术（炒） 白茯苓 茯神 当归 熟地黄（各一两） 木香（半两） 乳香（另研）

　　没药（各四钱） 朱砂（二钱，另研） 麝香（二分）

　　上为细末，诸药和匀，以红酒糊为丸，如桐子大。每服五十丸，煎人参汤下，空心服之，日午四服。或炼蜜为丸亦可。

　　犀角紫河车丸（《宝鉴》） 治传尸劳，三月必平复。其余劳证，只消数服，神效。

　　紫河车（一具，用米泔浸一宿，洗净焙干） 鳖甲（酥炙） 桔梗（去芦） 胡黄连 芍药 大黄败鼓 皮心（醋炙） 贝母（去心） 龙胆草 黄药子 知母（各二钱半） 芒硝 犀角（镑） 蓬术（各一钱半） 朱砂（研，二钱）

　　上为细末，炼蜜丸，如梧子大，朱砂为衣。空心食前，温酒服二十丸，如膈热食后服。重病不过一料。

　　秘方鬼哭饮子 专取传尸劳虫。

　　天灵盖（酥炙） 鳖甲（醋炙） 软柴胡（各二钱半） 木香（一钱二分） 鼓心（醋炙黄） 阿魏 安息香甘草（各一钱） 桃仁（去皮尖，另研，十一枚） 贯众（二钱半） 青蒿（半握）

　　上十一味，细切，杵为粗末，先以童便二升隔夜浸，露星月下，至四更时，煎至八分，去滓，分作三服，每服调蜈蚣散一钱，五更初温服，稳卧至三点，又进一服。至日出时，觉腹中欲利，如未利再进一服，已利勿服。

　　蜈蚣散赤脚蜈蚣（以竹筒盛，姜汁浸，焙干，一条） 乌鸡粪（二钱半，先将鸡于五日前以火麻子喂之，然后取其粪用） 槟榔（二钱半） 辰砂（一钱二分半） 麝香（一钱，另研）

　　上以五味为细末，和匀，入前煎药内服。凡合药宜六甲建除日，忌妇人、孝服、鸡、犬见之，亦不可令患者知。如利下恶物并虫，急用火烧，其病者所穿衣服被褥尽烧之。食葱粥将息，以复元气，务要清心静养。

　　第一册

　　发热

　　三黄丸（东垣） 治丈夫妇人三焦积热。上焦有热，攻冲眼目赤肿，头项肿痛，口舌生疮；中焦有热，心膈烦躁，饮食不美；下焦有热，小便赤涩，大便秘结。五脏俱热，即生痈疖疮痍。及治五般痔疾，肛门肿痛，或下鲜血。

　　黄连（净） 黄芩（净） 大黄（各十两）

　　上为细末，炼蜜丸，如梧子大。每服三十丸，食后熟水吞下。视脏腑虚实加减。小儿积热亦宜服。（一方，用脑、麝为衣，丸如豆大，夜间噙化一二丸，亦好。）

　　泻白散（钱氏）

　　桑白皮（炒黄） 地骨皮（各一两） 甘草（炒，半两）

　　上为细末，每服二钱，水一盏，入粳米百粒煎，食后服。易老加黄连。（海藏云：治肺热传骨蒸热，自宜用此以直泻之。用山栀、黄芩方能泻肺，但当以气血分之。）

　　凉膈散 治大人小儿积热，烦躁多渴，面热唇焦，咽燥舌肿喉闭，目赤鼻衄，颔颊结硬，口舌生疮，谵语狂妄，肠胃燥涩，便溺闭结，睡卧不安，一切风壅。

　　栀子仁 连翘 薄荷 黄芩 甘草（各一两半） 大黄 芒硝（各半两）

　　上为粗末，每一两，水二盏，竹叶七片，煎至一盏，去滓，入蜜少许，食后服，加姜煎亦得。去六经热，减大黄、芒硝，加桔梗、甘草、人参、防风。治肺经邪热，咳嗽有痰，加半夏。凉膈与四物各半服，能益血泄热，名双和散。钱氏去连翘，加藿香、石膏，为泻黄散。（《宝鉴》连翘四两，硝、黄各二两，余各一两。）

　　《本事方》治大人小儿五脏积热，烦躁多渴，唇裂喉闭，目赤，鼻颔结硬，口舌生疮。阳明证伤寒，发狂见鬼谵语，大小便闭。一切风壅，并皆治之。

　　山栀仁 甘草 赤芍药（各一两） 大黄 朴硝 连翘 薄荷叶 干葛（各二两）

　　上为散，每服二钱，水一盏，入竹叶七片，蜜三匙，同煎至七分，去滓，食后服。唯阳明证伤寒忌下。（此药《局方》亦载。缘味数与用药大段不同，予侄妇忽患热病欲死，付之一服立效，后来累服验，幸毋忽。）

　　白虎汤（仲景）

　　知母（六两） 石膏（一斤，碎） 甘草（二两） 粳米（六合）

　　上四味，以水一斗，煮米熟，汤成去滓，温服一升，日三服。

　　地骨皮散（钱氏） 治壮热作渴。

　　地骨皮 茯苓 甘草 柴胡 半夏 人参 知母（各等分）

　　上为末，每服一二钱，水煎。

　　泻心汤（钱氏）

　　黄连一两，去须，为极细末，每服一字至半钱、一钱，临卧温水调下。（海藏云：易老单方泻心汤出于此，乃实邪也，实则泻其子。）

　　导赤散（钱氏 丹溪云：导赤散正小肠药也。）

　　生地黄 木通 甘草（各等分）

　　上同为末，每服三钱，水一盏，入竹叶七片，同煎至五分，食后温服。（一本用黄芩，不用甘草。）

　　朱砂安神丸（见虚烦。）

　　钱氏安神丸麦门冬（去心，焙） 马牙硝 白茯苓 干山药 寒水石（研） 甘草（各半两） 朱砂（一两，研） 龙脑（一字，研）

　　上为细末，炼蜜为丸，如鸡头实大。每服半丸，砂糖水化下，无时。

　　千金地黄丸（《本事》） 治心热。

　　黄连（四两，为末） 生地黄（半斤，研取汁，连滓拌黄连末，和匀，晒干用）

　　上再为细末，炼蜜丸，桐子大。门冬汤下三十丸。

　　门冬丸 治心经有热。

　　麦门冬（一两，去心） 黄连（半两）

　　上为细末，蜜丸如桐子大。食后熟水下三十丸。

　　清心丸（海藏） 治热。

　　黄柏（二两，生用） 麦门冬（去心） 黄连（各一两） 龙脑（一钱）

　　上为末，炼蜜丸，如桐子大。每服十丸，临卧门冬酒下，或薄荷汤亦得。

　　黄连清膈丸（东垣） 治心肺间有热，及经中热。

　　麦门冬（去心，一两） 黄连（去芦，五钱） 鼠尾 黄芩（净锉，三钱）

　　上为细末，炼蜜丸，如绿豆大。每服二十丸，温水送下，无时。

　　朱砂凉膈丸（东垣） 治上焦虚热，肺脘咽膈有气如烟抢上。

　　黄连 山栀子（各一两） 人参 茯苓（各五钱） 朱砂（三钱，另研） 脑子（五分，另研）

　　上为细末，炼蜜丸，如梧子大，朱砂为衣。熟水送下五七丸，日进三服，食后。

　　火府丹（见淋。）

　　泻黄散（钱氏）

　　藿香（七钱） 山栀仁（一两） 石膏（半两） 甘草（二两） 防风（四两）

　　上锉，同蜜酒微炒香，为细末，每服二钱，水一盏，煎清汁饮。（海藏云：此剂泻肺热。）

　　谓胃承气汤（仲景）

　　大黄（去皮，酒浸，四两） 甘草（炙，二两） 芒硝（半升）

　　上三味， 咀，以水三升，煮取一升，去滓，内芒硝，更上火微煮令沸，少少温服。

　　人参黄 散（见嗽血。） 补中益气汤（见劳倦。） 泻青丸（见中风。） 柴胡饮子（见虚劳。） 当归龙荟丸（见胁痛。）

　　回金丸（丹溪） 伐肝经火，亦审虚实用之。

　　黄连（六两） 吴茱萸（一两）

　　上为末，粥丸。

　　佐金丸 佐肺金以伐肝木之邪。

　　片芩（六两） 吴茱萸（汤洗三次，一两）

　　上为末，粥丸，如桐子大。每服三五十丸，白术、陈皮煎汤下。

　　六味地黄丸（见虚劳。）

　　四顺饮子（一名清凉散）

　　大黄（蒸） 甘草（炙） 当归（酒洗） 芍药（各等分）

　　上 咀，每服五钱，用水一盏半，薄荷十叶，同煎至七分，去滓温服。

　　桃仁承气汤（见蓄血。）

　　桔梗汤（海藏）

　　桔梗 连翘 山栀子 薄荷 黄芩 甘草（各等分）

　　上为粗末，竹叶白水煎，温服。汗之热服，春倍加防风羌活，夏倍加黄芩、知母，季夏淫雨倍加羌活，秋加桂五钱，冬加桂一两，亦可以意消息，随证加减而用之。

　　清神散（《和剂》） 消风壅，化痰涎，治头目眩，面热。

　　檀香（锉） 人参（去芦） 羌活（去苗） 防风（去芦，各一两） 薄荷（去土） 甘草 荆芥穗（各二两）

　　石膏（研，四两） 细辛（去苗，焙，五钱）

　　上为末，沸汤点服二钱，或入茶末点服。此方虚热可用。

　　龙脑饮子（《和剂》） 治蕴积邪热，咽喉肿痛，眼赤口疮，心烦鼻衄。（上中二焦药也。）

　　砂仁 栝蒌根（各三两） 藿香叶（二两四钱） 石膏（四两） 甘草（蜜炙十六两） 栀子（微炒，十二两）

　　上为末，每服二钱至三钱，新汲水入蜜调下。

　　龙脑鸡苏丸 治上焦热，除烦解劳，去肺热咳衄，血热惊悸，脾胃热口甘吐血，肝胆热泣退场门苦，肾热神志不定，上而酒毒膈热消渴，下而血滞五淋血崩等疾。

　　薄荷（一斤） 麦门冬（去心，二两） 甘草（一两半） 生地黄（六两，另末） 黄连（一两） 黄 新蒲黄（炒） 阿胶（炒） 人参（各二两，以上俱末） 木通（二两） 银柴胡（二两，锉，同木通沸汤浸一日夜，绞取汁）

　　上为细末，好蜜二斤，先煎一两沸，然后下生地黄末，不住手搅，时加木通、柴胡汁，慢火熬膏，勿令火紧，膏成然后加前药末和丸，如豌豆大。每服二十丸，白汤下。虚劳虚烦栀子汤下，肺热黄芩汤下，心热悸动恍惚人参汤下，吐、咳、唾、衄四血去心麦门冬汤下。肝热防风汤下，肾热黄柏汤下。以上并食后临卧服。治五淋及妇人漏下车前子汤下，痰嗽者生姜汤下，茎中痛者蒲黄、滑石，水一盅调下，气逆橘皮汤下，室女虚劳，寒热潮作，柴胡、人参汤下。

