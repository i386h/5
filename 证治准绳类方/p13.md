<!-- { "loadSidebar": true } -->
　　洗心散 治心肺积热，风壅上攻，头目昏痛，肩背拘急，肢节烦疼，口苦唇焦，咽喉肿痛，痰涎壅滞，涕唾稠粘，小便赤涩，大便秘滞。

　　白术（一两半） 麻黄 当归 荆芥 芍药 甘草 大黄（各六两）

　　上为细末，每服二钱，水一盏，入生姜、薄荷少许，同煎至七分，温服。

　　泻脾散 即泻黄散。

　　贯众散（《宝鉴》） 解一切诸热毒，或中食毒、酒毒、药毒，并皆治之。

　　黄连 贯众 甘草 骆驼蓬（各三钱）

　　上为末，每服三钱，冷水调下。

　　大承气汤（见大便不通。） 立效散 八正散 石韦散（俱见淋。） 三才封髓丹（见虚劳。） 滋肾丸（见小便不通。）

　　黄连解毒汤（仲景）

　　黄连（七钱半） 黄柏 栀子（各半两） 黄芩（一两）

　　每服五钱，水一盏半，煎至一盏，去滓热服，未知再服。

　　雄黄解毒丸（见咽喉。） 妙香丸（疏决肠胃，制伏木火。见痫。） 木香金铃散（见喘。）

　　大黄散（《保命》） 治上焦热而烦，不能卧睡。

　　山栀仁 大黄 郁金（各半两） 甘草（二钱半）

　　上为末，每服五钱，水煎温服，微利则已。

　　钱氏地黄丸（即六味地黄丸。）

　　柴胡升阳汤（东垣）

　　柴胡 升麻 葛根 独活 羌活（各半两） 防风（二钱半） 甘草（生二钱，炙二钱） 人参白芍药（各半两）

　　上 咀，每服半两，水三大盏，煎至一盏，去滓，稍热服。忌冷物冰水月余。

　　火郁汤（东垣）

　　升麻 葛根 白芍药 柴胡根（各一两） 炙甘草 防风（各五钱）

　　上 咀，每服三四钱，水二大盏，入连须葱白三寸，去滓，稍热服。

　　三物黄芩汤（见虚烦。） 十全大补汤（见虚劳。）

　　泻血汤（东垣）

　　生地黄（酒洗，炒） 熟地黄 蒲黄 丹参（酒炒） 当归（酒洗） 汉防己（酒洗，炒） 柴胡（去芦）

　　甘草梢（炙） 羌活（以上各一两） 桃仁（汤浸，去皮，三钱）

　　上为粗末，每服五钱，水一盏半，煎一盏，去渣，空心温服。

　　退热汤（东垣） 治表中虚热，或遇夜则甚。

　　黄 （一钱） 柴胡（七分） 生甘草 黄连（酒制） 黄芩 芍药 地骨皮 生地黄（去血热）

　　苍术（各五分） 当归身 升麻（各三分）

　　上 咀，作一服，水二盏，煎至一盏，去滓，食远温服。

　　参苏饮（《易简》） 治感冒发热头疼，或因痰饮凝积发以为热，并宜服之。若感冒发热，亦如服养胃汤法，以被盖卧，连进数服，微汗即愈。尚有余热，更徐徐服之，自然平治。因痰饮发热，但连日频进此药，以热退为期，不可预止。虽有前胡、干葛，但能解肌耳。既有枳壳、橘红辈，自能宽中快膈，不致伤脾。

　　兼大治中脘痞满，呕逆恶心，开胃进食，无以逾此，毋以性凉为疑。一切发热，皆能取效，不必拘其所因也。小儿室女，亦宜服之。

　　干葛（洗） 前胡（去苗） 半夏（汤洗七次，姜汁制炒） 人参 茯苓（去皮。各七分半） 木香 紫苏叶 枳壳（去瓤，麸炒） 桔梗（去芦） 甘草（炙） 陈皮（去白。各五分）

　　水一盏半，姜七片，枣一枚，煎六分，去滓温服，不拘时。（《易简方》不用木香，只十味。）

　　附：紫雪（《和剂》） 疗香港脚毒遍内外，烦热不解，口中生疮，狂易叫走，瘴疫毒疠，卒死温疟，五尸五疰，心腹诸疾，疗刺切痛，及解诸热药毒发，邪热卒黄等，并解蛊毒鬼魅野道热毒，又治小儿惊痫百病。

　　黄金（一百两） 石膏 寒水石 磁石 滑石以上四味各三斤，捣碎，水一斛，煮至四斗，去滓，入下项：犀角屑 羚羊角屑 青木香（捣碎） 沉香（捣碎，各五两） 玄参（洗，焙，捣碎） 升麻（各一斤）

　　甘草（锉，炒，八两） 丁香（一两，捣碎）

　　以上八味，入前药汁中，再煮取一斗五升，去滓，入下项：朴硝（精者十斤） 硝石（四升，如阙，芒硝亦得，每升重七两七钱半）

　　以上二味，入前药汁中，微火上煎，柳木篦搅不住手，候有七升，投在木盆中，半日欲凝，入下项：麝香当门子（一两二钱半，研） 朱砂（飞研，三两）

　　以上二味，入前药中搅调令匀，寒之二日。

　　上件药成霜雪紫色，每服一钱或二钱，用冷水调下，大人小儿临时以意加减，食后服。

　　第一册

　　潮热

　　参苏散（见发热。） 小柴胡汤（见往来寒热。） 茯苓补心汤（见鼻衄。） 十全大补汤 养荣汤八珍散 即七珍散加白扁豆。（俱见虚劳。）

　　四物二连汤 治血虚五心烦热，昼则明了，夜则发热。

　　当归 生地黄 白芍药（炒。各一钱） 川芎（七分） 黄连（炒，五分） 胡黄连（三分）

　　上每服五钱，水煎。

　　第一册

　　恶寒

　　三黄丸（见发热。） 小柴胡汤（见往来寒热。）

　　升阳益胃汤（东垣）

　　黄 （二两） 半夏（汤洗，脉涩者可用） 人参（去芦） 甘草（炙。各一两） 独活 防风（以秋旺，故以辛温泻之） 白芍药（何故秋旺用人参、白术、芍药之补旺肺，为脾胃虚则肺最受邪，故因时而补易为力也） 羌活（各五钱） 橘皮（四钱，不去白） 茯苓（小便利，不渴者勿用） 柴胡 泽泻（不淋勿用） 白术（各三钱） 黄连（一钱）

　　上 咀，每服三钱，水三盏，姜五片，枣二枚，煎至一盏，去滓温服，早饭后午饭前服之。禁忌如前。渐加至五钱止。服药后，如小便利而病加增剧，是不宜利小便，当少去茯苓、泽泻。若喜食，初一二日不可饱食，恐胃再伤，以药力尚浅，胃气不得转运升发也。

　　须薄滋味，或美食助其药力，益升浮之气，而滋其胃气。慎不可淡食，以损药力，而助邪气之降沉也。可以小役形体，使胃与药得转运升发。慎勿大劳，使气复伤，若脾胃得安静尤佳。若胃气稍强，少食果以助谷药之力。经云：五谷为养，五果为助者也。（禁忌如前者，服药讫，忌语话一二时辰，及酒湿面大料物，及冷蒸寒凉淡渗之物。）

　　茯苓丸（见臂痛。）

　　黄 补胃汤（东垣）

　　黄 （五钱） 甘草（三钱） 香白芷（二钱五分） 本 升麻（各二钱） 草豆蔻 橘皮（各一钱半）

　　麻黄 当归（各一钱） 莲花青皮（七分） 柴胡（六钱）

　　黄柏（少许）

　　上 咀，每服五钱，水二盏，煎至一盏，去渣，稍热食前服。

　　桂枝加附子汤（仲景）

　　桂枝（去粗皮，四两） 附子（三枚，炮，去皮，切作八片） 芍药（三两） 生姜（三两，切） 甘草（二两，炙） 大枣（十二枚，掰）

　　以水六升，煮取二升，去滓，分温三服。

　　桂枝新加汤（又名桂枝芍药半夏生姜汤）

　　桂枝汤内加人参一两，芍药、生姜各三钱。加水四升。

　　巴戟丸（《发明》） 治肝肾俱虚，收敛精气，补真戢阳，充悦肌肤，进美饮食。

　　白术 五味子 川巴戟（去心） 茴香（炒） 熟地黄 肉苁蓉（酒浸） 人参 覆盆子 菟丝子（酒浸） 牡蛎 益智仁 骨碎补（洗，去毛） 白龙骨（各等分）

　　上十三味，为末，蜜丸桐子大，焙干。每服三十丸，食前米饮下，日三服。此药补精气，止汗。

　　神珠丹（一名离珠丹） 治下焦元气虚弱，小腹疼痛，皮肤燥涩，小便自利，足 寒而逆。

　　杜仲（炒去丝） 萆 巴戟（各二两） 龙骨（一两） 破故纸（三两，炒） 诃子（五个） 胡桃仁（一百二十个） 砂仁（半两） 朱砂（一钱，另研）

　　上九味，为末，酒糊丸，如桐子大，朱砂为衣，每服三十丸，温酒或盐汤送下。（气不化，小便不利，湿肌润滑。热蒸阴少，气不化，气走小便自利，皮肤燥涩，为迫津液不能停，离珠丹主之。

　　弦数者，阳陷于内，从外而之内也。弦则带数，甲终于甲也。紧则带洪，壬终于丙也。若弦虚则无火，细则有水，此二脉从内之外也，不宜离珠丹。）

　　胡椒理中丸（见痰饮。）

　　铁刷汤 治积寒痰饮，呕吐不止，胸膈不快，不下饮食。

　　半夏（四钱，汤泡） 草豆蔻 丁香 干姜（炮） 诃子皮（各三钱） 生姜（一两）

　　上六味， 咀，水五盏，煎至二盏半，去滓，分三服无时。大吐不止，加附子（三钱），生姜（半两）。

　　桂附丸（《宝鉴》） 疗风邪冷气入乘心络，脏腑暴感风寒，上乘于心，令人卒然心痛，或引背膂，乍间乍甚，经久不瘥。

　　川乌（炮，去皮脐） 黑附（炮，去皮脐，各三两） 干姜（炮） 赤石脂 川椒（去目，微炒） 桂（去粗皮。各二两）

　　上六味，为末，蜜丸如桐子大。每服三十丸，温水送下，觉至痛处即止；若不止，加至五十丸，以知为度。若早服无所觉，至午时再服二十丸。若久心痛服尽一料，终身不发。

　　大建中汤 治内虚里急少气，手足厥冷，小腹挛急，或腹满弦急，不能食，起即微汗，阴缩，或腹中寒痛，不堪劳，唇口干，精自出，或手足乍寒乍热而烦冤酸疼，不能久立，多梦寐。

　　黄 当归 桂心 芍药（各二钱） 人参 甘草（各一钱） 半夏（泡，焙） 黑附子（炮，去皮。

　　各二钱半）

　　上八味， 咀，每服五钱，水二盏，姜三片，枣二枚，煎至一盏，去滓，食前温服。

　　二气丹 助阳退阴，正气和中。治内虚里寒，冷气攻击，心胁腹满刺痛，泄痢无度，呕吐不止，自汗时出，小便不禁，阳气渐微，手足厥冷。及伤寒阴证，霍乱转筋，久下冷痢，少气羸困，一切虚寒痼冷。

　　硫黄（细研） 肉桂（去粗皮。各二钱半。） 干姜（炮） 朱砂（别研为衣。各二钱） 黑附子（大者一枚，去皮脐，炮制，半两）

　　上为细末，研匀，面糊为丸，梧子大。每服三十丸，空心煎艾盐汤下。

　　附子理中丸 治脾胃冷弱，心腹 疼，呕吐泻痢，霍乱转筋，体冷微汗，手足厥冷，心下逆冷满闷，腹中雷鸣，饮食不进，及一切沉寒痼冷，并皆治之。

　　人参（去芦） 附子（炮，去皮脐） 干姜（炮） 甘草（炙） 白术（各等分）

　　上为末，炼蜜和丸，每一两作十丸。每服一丸，以水一盏化破，煎至七分，稍热服，食前。

　　八味丸 还少丹 天真丹 双和汤（俱见虚劳。） 定志丸（见惊。）

