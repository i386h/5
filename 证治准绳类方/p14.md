<!-- { "loadSidebar": true } -->
　　益黄散（钱氏）

　　陈皮（一两） 青皮 诃子肉 甘草（各半两） 丁香（二钱）

　　上为细末，每服二钱或三钱，水煎服。（海藏云：此剂泻脾以燥湿。）

　　小青龙汤（见咳嗽。） 四逆汤（见厥。）

　　大已寒丸（《和剂》） 治脏腑虚寒，心腹 痛，泄泻肠鸣，自利自汗，米谷不化，手足厥冷。

　　荜茇 肉桂（各四两） 干姜（炮） 良姜（各六两）

　　上为细末，水煮面糊丸如梧子大。每服二十丸，米饮汤下，食前服。

　　第一册

　　往来寒热

　　小柴胡汤（仲景） 治伤寒四五日，往来寒热，胸满心烦喜呕，风温身热，少阳发热。

　　柴胡（半斤） 黄芩 人参 甘草 生姜（各三两） 半夏（半升，洗） 大枣（十二枚，擘）

　　上七味，水一斗，煮取六升，去滓，再煎取三升，温服一升，日三服。

　　加味小柴胡汤 即前方加山栀、牡丹皮。

　　柴胡四物汤（《保命》） 治日久虚劳，微有寒热，脉沉而数。

　　川芎 当归 芍药 熟地黄（各一钱半） 柴胡（八钱） 人参 黄芩 甘草 半夏（各三钱）

　　上为末，水煎服。

　　解风汤（《宣明》） 治中风寒热，头目昏眩，肢体疼痛，手足麻痹，上膈壅滞。

　　人参 川芎 独活 甘草 麻黄（去节，汤洗，焙。各一两） 细辛（半两）

　　上为末，每服三钱，水一盏，生姜五片，薄荷叶少许，同煎至八分，不拘时服。

　　防风汤 治中风寒热。

　　防风 甘草 黄芩 桂枝 当归 白茯苓（各一两） 秦艽 干葛（各一两半） 杏仁（五十枚）

　　上为散，水、酒、姜、枣煎服。

　　调中汤（《宝鉴》）

　　白茯苓 干姜 白术 甘草（各等分）

　　每服五钱，水一盏半，煎七分服。

　　地骨皮散（云岐）

　　柴胡 地骨皮 桑白皮 枳壳 前胡 黄 （各七钱半） 白茯苓 五加皮 人参 甘草 桂心芍药（白条，各半两）

　　上每服三钱，生姜三片，水煎服。

　　柴胡散柴胡 黄 赤茯苓 白术（各二两） 人参 地骨皮 枳壳（麸炒） 桔梗 桑白皮 赤芍药 生地黄（各七钱半） 麦门冬（去心，三两） 甘草（半两）

　　上每服四钱，姜五片，水煎服。

　　柴胡清肝散（见耳衄。）

　　佐金丸 治肝火胁肋刺痛，往来寒热，头目作痛，泄泻淋闭，一切肝火之证，并皆治之。（见发热。）

　　黄 丸 治产后蓐劳，寒热进退，头目眩痛，骨节酸疼，气力虚乏。

　　黄 鳖甲 当归（炒。各一两） 桂心 白芍药 续断 川芎 牛膝 苁蓉 沉香 柏子仁 枳壳（各六钱半） 五味子 熟地黄（各半两）

　　上为细末，炼蜜为丸，如桐子大，每服四五十丸，粥饮下，食后。

　　抑阴地黄丸（《本事》）

　　生地黄（三两） 柴胡 秦艽 黄芩（各半两） 赤芍药（一两）

　　上细末，炼蜜丸，如桐子大。每服三十丸，乌梅汤吞下，不拘时候，日三服。昔齐褚澄疗师尼寡妇别制方，盖有为也。此二种寡居，独阴无阳，欲心萌而多不遂，是以阴阳交争，乍寒乍热，全类温疟，久则为劳。尝读《史记·仓公传》，济北王侍人韩女，病腰背痛寒热，众医皆以为寒热也。仓公曰：病得之欲男子不可得也。何以知其然？诊其脉，肝脉弦出寸口，是以知之。盖男子以精为主，妇人以血为主，男子精盛则思室，妇人血盛则怀胎，夫肝摄血故也，厥阴弦出寸口，又上鱼际，则阴血盛可知。褚澄之言，信有为矣。（上地黄丸，虽曰抑阴，实补阴泻阳之剂也。）

　　第一册

　　外热内寒，外寒内热

　　桂枝汤（见伤湿。） 小柴胡汤（见往来寒热。） 白虎汤（见发热。）

　　桂枝麻黄各半汤桂枝（去粗皮，一两六钱六分羡） 芍药 生姜（切） 甘草（炙） 麻黄（各一两，去节） 大枣（四枚）

　　杏仁（二十四枚，汤浸，去皮尖及双仁者）

　　上七味，以水五升，先煮麻黄一二沸，去上沫，纳诸药，煮取一升八合，去滓，温服六合。

　　第一册

　　上热下寒，上寒下热

　　既济解毒汤（《宝鉴》） 治上热头目赤肿而痛，胸膈烦闷，不得安卧，身半以下皆寒，足尤甚，大便微秘。

　　大黄（酒煨，大便利勿用） 黄连（酒炒） 黄芩（酒炒） 甘草（炙） 桔梗（各二钱） 柴胡 升麻 连翘当归身（各一钱）

　　上 咀，作一服，水二盅，煎至一盅，去渣，食后温服。忌酒、湿面、大料物及生冷硬物。

　　第一册

　　疟

　　桂枝加芍药汤（《保命》，下同）

　　桂枝（三钱） 黄 知母 石膏 芍药（各半两）

　　上为粗末，每服五七钱，水煎。

　　桂枝黄芩汤柴胡（一两二钱） 黄芩 人参 甘草（各四钱半） 半夏（四钱） 石膏 知母（各五钱） 桂枝（二钱）

　　上为粗末，根据前煎服。

　　四逆汤（见厥。） 通脉四逆汤（见泄泻。） 芍药甘草汤（见腹痛。） 桂枝加当归芍药汤 即桂枝汤加当归、芍药。小柴胡汤（往来寒热。） 黄芩芍药汤（见滞下。） 白虎汤（见发热。） 小建中汤（见劳倦。） 异功散 即四君子汤加陈皮。

　　四物柴胡苦楝附子汤即四物汤加三物。（见虚劳。）

　　桂枝羌活汤（《保命》下同）

　　桂枝 羌活 防风 甘草（炙，各半两）

　　上为粗末，每服半两，水一盏半，煎至一盏，迎发而服之。吐者，加半夏曲等分。

　　麻黄羌活汤麻黄（去节） 羌活 防风 甘草（炙。各半两）

　　同前服法。如吐，加半夏曲（等分）。

　　麻黄黄芩汤麻黄（一两，去节） 桃仁（三十枚，去皮） 黄芩（五钱） 甘草（炙，三钱） 桂枝（二钱半）

　　上为细末，同前服法。

　　桃仁味苦甘辛，肝者血之海，血受邪则肝气燥，经所谓肝苦急，急食甘以缓之，故桃仁散血缓肝。谓邪气深远而入血，故夜发乃阴经有邪，此汤发散血中风寒之剂。

　　白芷汤白芷（一两） 知母（一两七钱） 石膏（四两）

　　上为粗末，同前法煎服。

　　桂枝石膏汤桂枝（五钱） 石膏 知母（各一两半） 黄芩（一两）

　　上为粗末，分作三服，水一盏，同煎服。

　　大柴胡汤柴胡（半斤） 黄芩 芍药（各三两） 半夏（半升，洗） 生姜（五两，切） 枳实（四枚，炙） 大枣（十二枚，擘） 大黄（二两）

　　上七味，以水一斗二升，煮取六升，去滓再煎，温服一升，日三服。

　　大承气汤（见大便不通。） 桃仁承气汤（见蓄血。）

　　柴胡桂姜汤柴胡（半斤） 桂枝（三两，去粗皮） 栝蒌根（四两） 干姜 黄芩 牡蛎（ 。各二两）

　　甘草（一两，炙）

　　上七味，以水一斗二升，煮取六升，去滓，再煎取三升，温服一升，日三服。

　　白虎加桂枝汤（《金匮》） 《脉经》云：朝发暮解，暮发朝解。

　　知母（六两） 甘草（炙，二两） 石膏（一斤） 桂（去粗皮，三两） 粳米（二合）

　　上锉散，每五钱，水一盏半，煎至八分，去滓温服，汗出即愈。

　　蜀漆散（《金匮》）

　　蜀漆（洗，去腥） 云母（烧三日夜） 龙骨（等分）

　　上杵为散，未发前以浆水服半钱匕。如温疟，加蜀漆一钱，临发时服一钱匕。

　　牡蛎汤 治牡疟牡蛎（四两，熬） 麻黄（去节） 蜀漆（各三两） 甘草（二两）

　　以水八升，先煮蜀漆、麻黄，去上沫，得六升，纳诸药煮取二升，温服一升。若吐则勿更服。

　　五苓散（见消瘅） 神佑丸（见痰饮。） 甘露饮即桂苓甘露饮（见霍乱。）

　　人参柴胡饮子（《事亲》）

　　人参 柴胡 黄芩 甘草 大黄 当归 芍药（各等分）

　　上为粗末，每服三钱，水一盏，生姜三片，煎至七分，去滓温服。

　　平胃散（见中食。） 理中汤（见痞。） 藿香正气散（见中风。） 不换金正气散（见中寒。）

　　对金饮子（《和剂》） 治寒热疟疾愈后调理脾胃。

　　橘红（炒赤黄色，半斤） 浓朴（姜制） 苍术（制） 甘草（炙。各二两）

　　咀，每服四钱，水一盏，姜三片，枣一枚，煎服。一方，加草果，倍用苍术，名草果平胃散。

　　五积散（见中寒。）

　　人参养胃肠（《和剂》） 加桂，治感寒发疟。

　　草果 茯苓 人参（去芦。各半两） 甘草（炙，七钱） 橘红（七钱半） 浓朴（去粗皮，姜制）

　　苍术（汤洗，炒） 半夏（汤洗。各一两） 藿香（洗去土，五钱）

　　上 咀，每服四钱，水一盏半，姜七片，乌梅一枚，煎至七分，去滓热服。（脉弱无力，或寒多者，加干姜、附子。如脉洪有力，热多者，加黄芩、黄连、柴胡。朴、苍、藿香发散也，半、果、茯、橘劫痰也，人参惟虚人最宜。）

　　姜附汤 附子理中汤（并见中寒。） 香薷饮（见伤暑。） 缩脾饮（见中暑。） 消暑丸（见伤暑。）

　　竹叶石膏汤（见消瘅。） 除湿汤（见中湿。） 术附汤（见心痛。）

　　四兽汤（《简易》） 治食疟诸疟，和胃消痰。

　　半夏（制） 人参 茯苓 白术 橘红 草果 生姜 乌梅 大枣（各等分） 甘草（炙，减半）

　　上以盐少许淹食顷，湿纸浓裹，慢火煨香熟。每服四钱，水一碗煎，半温服。

　　红丸子（见伤食。）

　　治瘴木香丸（《直指》）

　　牵牛（一斤，淘去浮者，焙，捣取末四两，别顿） 鸡心槟榔 陈橘红（各二两） 青木香 人参熟附子 浓朴（制） 官桂（去粗皮） 京三棱 羌活 独活 干姜（炮） 甘草（炙） 川芎 川大黄（锉，焙） 芍药（各半两） 肉豆蔻（六个）

　　上为末，瓷器密收，临用秤牵牛末一两，诸药末共一两，研和，炼蜜丸，桐子大。每服二十丸，橘皮煎汤下。以通利为度。

　　观音丸（《直指》） 取下暑毒瘴毒。

　　圆白半夏（生） 乌梅肉 母丁香 川巴豆（不去油。每件各十枚）

　　上为末，姜面糊丸，麻子大，上下以浓纸盖贴，有油又再易纸。每服五丸，临卧冷水下。此方舟人于海角遇一白衣授之。

　　清脾饮（《济生》） 治瘅疟，脉来弦数，但热不寒，或热多寒少，口苦咽干，小便赤涩。

