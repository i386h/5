<!-- { "loadSidebar": true } -->
　　清咽屑（自制） 治喉中如有物，咯之不出，咽之不下，俗名梅核气，仲景所谓咽中如有炙脔者是也。四七汤是其主方，但汤药入咽即过病所，今推展为屑，取其缓下。

　　半夏（制，一两） 橘红 川大黄（酒制。各五钱） 茯苓 紫苏叶 风化硝 真僵蚕（炒） 桔梗（各二钱半） 连翘 诃子肉 杏仁 甘草（各一钱二分）

　　上为末，姜汁、韭汁和捏成饼，晒干，筑碎如小米粒大。每用少许置舌上，干咽之，食后临卧为佳。

　　第二册

　　郁

　　越鞠丸（丹溪） 解诸郁香附 苍术（米泔浸一宿，炒） 川芎（各二两） 山栀（炒） 神曲（各一两五钱）

　　为末，滴水丸，如绿豆大。每服一百丸，白汤下。

　　气郁汤 治因求谋不遂，或横逆之来，或贫窘所迫，或暴怒所伤，或悲哀所致，或思念太过，皆为气郁，其状胸满胁痛，脉沉而涩者是也。

　　香附（童便浸一宿，焙干，杵去毛，为粗末，三钱） 苍术 橘红 制半夏（各一钱半） 贝母（去心）

　　白茯苓 抚芎 紫苏叶（自汗则用子） 山栀仁（炒，各一钱） 甘草 木香 槟榔（各五分）

　　生姜五片煎。如胸胁作痛，此有血滞也，宜参血郁汤治之。

　　湿郁汤 治因雨露所袭，或岚气所侵，或坐卧湿地，或汗出衣衫，皆为湿郁，其状身重而痛，倦怠嗜卧，遇阴寒则发，脉沉而细缓者是也。

　　苍术（三钱） 白术 香附 橘红 浓朴（姜汁炒） 半夏（制） 白茯苓 抚芎 羌活 独活（各一钱） 甘草（五分）

　　生姜五片，水煎。

　　虞抟云：一男子年二十九，三月间房事后，骑马渡溪，遇深渊沉没，幸得马健无事，连湿衣行十五里抵家，次日憎寒壮热，肢节烦疼，似疟非疟之状。一医作虚证治，而用补气血药，服之月余不效。又易一医，作劳瘵治，用四物汤加知、柏、地骨皮之类，及丹溪大补阴丸，倍加紫河车服，至九月反加满闷不食。乃顾倩有乳妇人在家，止吃人乳汁四五杯，不吃米粒。召予诊视，六脉皆洪缓，重按若牢，右手为甚。予作湿郁处治，用平胃散倍苍术，加半夏、茯苓、白术、川芎、香附、木通、砂仁、防风、羌活，加姜煎服，黄昏服一帖，一更时又进一帖，至半夜遍身发红丹如瘾疹，片时随没而大汗，索粥，与稀粥二碗，由是前病除减能食，仍与前方服三帖，后以茯苓渗湿汤倍加白术，服二十余帖平安。

　　血郁汤 凡七情郁结，盛怒叫呼，或起居失宜，或挫闪致瘀，一应饥饱劳役，皆能致血郁，其脉沉涩而芤，其体胸胁常有痛如针刺者是也。

　　香附（童便制，二钱） 牡丹皮 赤曲 川通草 穿山甲 降真香 苏木 山楂肉 大麦芽（炒，研，各一钱） 红花（七分）

　　水、酒各一半煎，去滓，入桃仁去皮泥七分，韭汁半盏，和匀通口服。

　　热郁汤 有阴虚而得之者，有胃虚食冷物，抑遏阳气于脾土中而得之者，其治法皆见发热条中。此则治夫非阴虚，非阳陷，亦不发热，而常自蒸蒸不解者也。

　　连翘（四钱） 薄荷叶 黄芩（各一钱五分） 山栀仁（二钱） 麦门冬（去心，三钱） 甘草（五分） 郁金（一钱） 栝蒌皮穣（二钱）

　　竹叶七片煎。

　　问：何不用苍术、香附、抚芎？曰：火就燥，燥药皆能助火，故不用也。

　　痰郁于痰饮门求之，食郁于伤食门求之，故不着方。

　　第二册

　　痞

　　海藏云：仲景诸泻心等汤，手少阴也。以其心下痞，故入阳明例。

　　大黄黄连泻心汤 治太阳病，医发汗，遂发热恶寒，因复下之，心下痞，表里俱虚，阴阳血气并竭，无阳则阴独，复加烧针因胸烦，面青黄肤 者难治。若色微黄，手足温者易愈。心下痞，按之濡，其脉关上浮者。

　　大黄（二两） 黄连（一两 加黄芩，为伊芳尹三黄汤。）

　　上锉如麻豆，沸汤二升渍之，须臾绞去滓，分温再服。

　　附子泻心汤 治心下痞，而复恶寒汗出。本以下之，故心下痞，与泻心汤痞不解，其人渴而口燥烦，小便不利者，五苓散主之。

　　大黄 黄连 黄芩（各一两） 附子（一枚，炮，去皮，切，别煮取汁）

　　上四味，切三味，以麻沸汤二升渍之，绞去滓，纳附子汁，分温再服。

　　生姜泻心汤 治伤寒汗出解之后，胃中不和，心下痞硬，干噫食臭，胁下有水气，腹中雷鸣下利者。

　　生姜 半夏（洗。各二两） 甘草（炙） 黄芩 人参（各一两半） 干姜 黄连（各半两） 大枣（六枚，擘）

　　上八味，以水五升，煮取三升，去滓，再煎取一升半，温服半升。

　　伊芳尹甘草泻心汤 治伤寒中风，医反下之，其人下痢日数十行，米谷不化，腹中雷鸣，心下痞硬而满，干呕心烦不安，医见心下痞，谓病不尽，复下之，其痞益甚，此非结热，但以胃中虚，客气上逆，故使硬，宜此汤治之。

　　甘草（二两） 半夏（一两） 黄芩 干姜（各三两半） 黄连 人参（各半两） 大枣（六枚）

　　上七味，以水五升，煮取三升，去滓，再煎取一升半，温服半升，分三。

　　半夏泻心汤 治心下满而不痛者，痞也，痛即为结胸。

　　半夏（半升，泡） 黄芩 干姜 人参（各三两） 黄连（一两） 甘草（炙，二两） 大枣（十二枚）

　　上七味，以水一斗，煮取六升，去滓，再煮取三升，分温三服。

　　钱氏泻心汤（见发热。）

　　黄 补中汤（东垣）

　　黄 人参（各二钱） 甘草 白术 苍术 陈皮（各一钱） 泽泻 猪苓 茯苓（各五分）

　　水一盅，煎七分，温服，送下大消痞丸。

　　大消痞丸（东垣） 治一切心下痞满，积年久不愈者。

　　白术 姜黄（各一两） 黄芩（去焦） 黄连（炒。各六钱） 枳实（麦炒，五钱） 半夏（汤洗七次） 陈皮人参（各四钱） 泽泻 浓朴 砂仁（各三钱） 猪苓（二钱五分） 干生姜 神曲（炒） 炙甘草（各二钱）

　　上为细末，汤浸蒸饼为丸，如桐子大。每服五七十丸至百丸，食远白汤下。

　　黄连消痞丸（东垣） 治心下痞满，壅塞不散，烦热喘促不宁。

　　黄连（一两） 黄芩（炒，二两） 半夏（九钱） 枳实（炒，七钱） 橘红 猪苓（各五钱） 茯苓 白术炙甘草（各三钱） 泽泻 姜黄（各一钱） 干生姜（二钱）

　　制丸服法同上。

　　失笑丸（一名枳实消痞丸 东垣） 治右关脉浮弦，心下湿痞，恶食懒倦，开胃进食。

　　枳实 黄连（各五钱） 白术 人参 半夏曲（各三钱） 浓朴（炙，四钱） 干生姜 炙甘草白茯苓 麦 （各二钱）

　　上为细末，汤浸蒸饼为丸，桐子大。每服五七十丸，白汤下，不拘时。量虚实加减服。

　　（刘宗浓云：以上二方，并半夏泻心汤加减法也。内有枳术汤、四君子、五苓、平胃等，利湿消痞补虚之药也。

　　黄芩利膈丸（东垣） 除胸中热，利膈上痰。

　　黄芩（生，炒各一两） 白术 枳壳 陈皮 南星（各三钱） 半夏 黄连 泽泻（各五钱） 白矾（五分）

　　上为末，水浸蒸饼丸。每服三五十丸，白汤下，食远服。（合加薄荷叶一两，玄明粉二钱。）

　　葶苈丸（一名人参顺气饮子） 治心下痞，胸中不利。

　　半夏（洗） 浓朴（炙） 石膏 青皮（以上各五分） 当归身（七分） 白豆蔻仁 缩砂仁 茵陈（酒制炒） 干葛（以上各一钱） 炙甘草 羌活 黄芩（一半酒洗，半炒） 苦葶苈（酒洗，炒） 人参 柴胡（据） 独活（以上各三钱）

　　上为细末，汤浸蒸饼和匀，筛子内擦如米大。每服二钱，临卧用一口汤下。

　　消痞汤（一名木香化滞汤） 治因忧气郁结中脘，腹皮里微痛，心下痞满，不思饮食。

　　枳实（炒） 当归梢（各二分） 陈皮 生姜 木香（各三分） 柴胡（四分） 草豆蔻 炙甘草（各五分） 半夏（一钱） 红花（少许） 《试效方》有益智三分，无木香。

　　上为粗末，作一服，水二盏，生姜三片，煎至一盏，食远服。忌酒湿面。

　　理中丸 治胃寒而痞。

　　人参 甘草 白术 干姜（以上各三两）

　　上四味，捣筛为末，蜜和丸，如鸡子黄大。以沸汤数合，和一丸研碎，温服之，日三四，夜二服。腹中未热，益至三四丸。

　　增损理中丸（《伤寒》） 治太阴下之胸满硬。（诸结胸宜服此。）

　　人参 白术（各一两） 甘草 黄芩（各半两） 枳壳（十二片）

　　上为细末，炼蜜丸，如弹子大。沸汤化一丸。渴者加栝蒌根，汗出者加牡蛎。

　　枳实理中丸（《伤寒》） 治寒实结胸。

　　茯苓 人参 白术 干姜 甘草（各二两） 枳实（十六片）

　　上为细末，炼蜜丸，如鸡子黄大。每服一丸，热汤化下，连进二三服。

　　活人桔梗枳壳汤 治伤寒痞气，胸满欲绝。

　　桔梗 枳壳（去瓤，炒。各三两）

　　上锉，水煎，分作二服。

　　此手太阴经药也。《活人书》云：审知是痞，先用此汤，无不验也。缘枳壳行气下膈，故效。

　　上清散（一名通气防风汤） 清利头目，宽快胸膈。

　　黄 （三钱） 甘草（二钱） 人参 葛根（各一钱五分） 防风根（一钱） 蔓荆子（半钱）

　　上分作二服，每服水一盏半，煎至一盏，去渣，临卧温服。以夹衣盖覆面首，不语，须臾汗出为效。未服药，预一日不语，服毕亦一日不语。

　　枳术丸（见伤食。）

　　回金丸 泻肝火，行湿与热，能开痞结，治肝邪，补脾土。（见发热。）

　　槟榔丸（见伤食。） 煮黄丸（见心痛。） 瓜蒂散（见伤食。） 二陈汤（见痰饮。） 平胃散（见中食。）

　　五苓散（见消瘅。） 越鞠丸（见郁。） 挝脾汤（见呕吐。） 丁沉透膈汤（见反胃。） 木香流气饮 四七汤（并见气。） 导痰汤（见痰饮。） 来复丹（见中暑。） 四君子汤（见虚劳。） 补中益气汤（见劳倦。） 木香顺气汤（见胀满，但减人参。）

　　木香宽中散 治七情伤于脾胃，以致胸膈痞满，停痰气逆，或成五膈之病。

　　青皮 陈皮 丁香（各四两） 浓朴（制，一斤） 甘草（炙，五两） 白豆蔻（二两） 香附（炒） 砂仁木香（各三两）

　　上为末，每服二钱，姜、盐汤点服。属脾胃虚损之证，不可多服，当与六君子汤兼服之。

