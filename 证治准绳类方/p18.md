<!-- { "loadSidebar": true } -->
　　《宣明》槟榔散 治伤寒阴证，下后成痞，满而不痛，按之虚软。

　　槟榔 枳壳（各等分）

　　上为末，每服三钱，煎黄连汤调下。

　　三脘痞气丸（《宝鉴》） 治三焦痞滞，水饮停积，胁下虚满，或时刺痛。

　　木香 白豆蔻仁 青皮（炒） 京三棱（炮） 橘红（各一两） 半夏（汤炮七次，二两） 槟榔 砂仁沉香 大腹子（各五钱）

　　上为末，神曲糊丸，梧桐子大。每服五六十丸，食后陈皮汤送下。

　　平补枳术丸 调中，补气血，消痞清热。

　　白术（三两） 白芍（酒炒，一两半） 陈皮 枳实（去穣，炒） 黄连（姜汁炒，各一两） 人参 木香（各五钱）

　　上为末，荷叶打米糊为丸，如桐子大。每服六七十丸，米饮下。

　　方广云：白术补脾气为君；白芍药补脾血为臣；陈皮以和胃，枳实消痞，黄连清热为佐；人参以补元气，木香以调诸气为使。如此平补气血，廓清痰火，兼通气道，则病邪日消，而脾胃日壮矣。

　　《济生》栝蒌实丸 治胸膈痞痛彻背，胁胀，喘急妨闷。

　　栝蒌实（研） 枳实（去穣，麸炒） 桔梗 半夏（各等分）

　　上为末，姜汁打糊为丸，梧子大。每服五七十丸，食后淡姜汤下。

　　按：此方栝蒌以润肺涤痰，枳壳破滞气，半夏豁痰燥湿，桔梗开膈载药，可谓善治痞闷喘急矣。然痰因火动者，加黄连尤妙，盖黄连佐枳壳消痞甚速。

　　茯苓杏仁甘草汤（仲景，下同）

　　茯苓（三两） 杏仁（五十枚） 甘草（一两）

　　上三味，以水一斗，煮取五升，温服一升，日三服。

　　橘枳生姜汤橘皮（一斤） 枳实（三两） 生姜（半斤）

　　上三味，以水五升，煮取二升，分温再服。

　　薏苡仁附子散薏苡仁（十五两） 大附子（十枚，炮）

　　上二味，杵为散，服方寸匕，日三服。

　　浓朴大黄汤浓朴（一尺） 大黄（六两） 枳实（四枚，锉）

　　上三味，以水五升，煮取二升，分温再服。

　　栝蒌薤白白酒汤栝蒌（一枚，捣） 薤白（半斤） 白酒（七升）

　　上三味，同煮取二升，分温再服。

　　栝蒌薤白半夏汤栝蒌（一枚） 薤白（三两） 白酒（一斗） 半夏（半斤）

　　上四味，同煮至四升，温服一升，日三服。

　　枳实薤白桂枝汤枳实（四枚，锉） 浓朴（四两） 薤白（半斤） 桂枝（一两） 栝蒌（一枚，捣）

　　上五味，以水五升，先煮浓朴、枳实，取二升，去滓，纳诸药，煮数沸，分温三服。

　　人参汤白术 人参 甘草 干姜（各三两）

　　上四味，以水八升，煮取三升，温服一升，日三服。

　　利膈散 治胸痹，喘息不通。

　　人参（去芦） 赤茯苓 前胡（各一两） 干姜（炮） 桂心甘草（炙。各半两） 陈皮（去白，焙） 诃梨勒（去核） 白术（各七钱半）

　　上 咀，每服五钱，用水一大盏，姜三片，煎至五分，去滓，不拘时，频频温服。

　　半夏汤 治胸痹，心下坚痞，急痛彻背，短气烦闷，自汗出。

　　半夏（汤洗，切，焙，二两半） 栝蒌实（一枚） 薤白（切，二合）

　　上锉片，每服五钱，水二盏，生姜三片，煎至一盏，去滓，食前温服，日三服。

　　吴茱萸散 治胸痹，咽喉噎塞，不能下食。

　　吴茱萸（汤浸，焙炒） 半夏（汤泡） 赤茯苓（去皮） 鳖甲（去裙 ，酥炙黄） 京三棱 前胡（去芦）

　　青皮（去白，焙） 浓朴（去粗皮，姜汁炙） 槟榔 白术 桂心（各一两） 枳壳（麦炒，半两）

　　咀，每服五钱，水一大盏，姜三片，枣三枚，煎至五分，去滓，不拘时，稍热服。

　　豆蔻汤 治胸痹，心下坚痞。

　　白豆蔻（去皮） 官桂（去粗皮） 木香 人参（各半两） 京三棱（煨） 神曲（炒，各一两） 陈皮（去白） 麦 （炒。各七钱半） 干姜（炮） 甘草（炙。各二钱半）

　　上 咀，每服三钱，水二盏，生姜三片，盐少许，煎至七分，去滓，食前温服。

　　枳实散 治胸痹，心下坚痞，胸背拘急，心腹不利。

　　枳实（麸炒） 赤茯苓（去皮） 前胡（去芦） 陈皮（去白。各一两） 木香（半两）

　　上 咀，每服五钱，用水一大盏，姜三片，煎五分，去滓，食前温服。

　　半夏汤 治胸痹短气。

　　半夏（汤洗，焙） 柴胡（各半两） 赤茯苓（去皮） 前胡（去苗） 官桂（去粗皮） 人参（各七钱半） 甘草（炙，二钱半）

　　咀，每服五钱，水二盏，生姜五片，枣三枚擘开，煎至一盏，去滓，不拘时温服。

　　熨背散 治胸痹，心背疼痛气闷。

　　乌头 细辛 附子 羌活 蜀椒 桂心（以上各一两） 川芎（一两二钱半）

　　上捣筛，以少醋拌，帛裹，微火炙令暖，以熨背上，取瘥乃止。忌生冷如常法。

　　枳实散 治胸痛及背痛。

　　枳实（麸炒，二两） 官桂（去粗皮，一两二钱半）

　　上为细末，每服二钱，温酒调服，橘皮汤调亦可，空心、日午、临卧各一服。

　　透膈汤 治脾胃不和，中脘气滞，胸膈满闷，噎塞不通，噫气吞酸，胁肋刺痛，呕逆痰涎，食饮不下。

　　木香 白豆蔻 缩砂仁 槟榔 枳壳（麸炒） 浓朴（姜制炒） 半夏（汤泡） 青皮（去白） 陈皮（去白） 大黄 朴硝 甘草（炙。各一钱）

　　上作一服，水二盅，姜三片，红枣一枚，煎至一盅，食远服。

　　第二册

　　水肿

　　海藏水气问难经云：诸水身半以下肿者，当利小便，身半以上，当发汗。经云：身半以上，天气主之，身半以下，地气主之。天气主之者，其在皮也，其在皮者，故汗而发之。

　　问曰：肌肉之外，皮肤之里，首至足一身皆肿者，当作何治？答曰：亦宜汗之也，与身半以上同法。身半以上汗之者，尺寸之天地也，故汗之。肌肉之外，皮肤之里，一身尽肿者，从天而汗之，此表里之浮沉，凡治之法，当如是也。肺心肝肾中州以上俱宜汗，中州已下皆宜下，如小便利而渴，不宜汗，不宜下，以其重亡津液故也。

　　问曰：仲景云：少阴脉紧而沉，紧则为痛，沉则为水，小便则难。脉得诸沉，当附骨，身体肿重，水病脉出者死。王叔和云：水气浮大即延生。二者不同，何也？答曰：少阴证当沉，故脉出者死也。此水附骨，以当沉而下出，则当微出本部，即是得生也。此个出字，出本部之外，故死也。经云：阴阳俱虚，脉出者死，与此同意。水气浮大即延生者，总而言之也。五脏六腑，上下表里，及诸部分，俱在其中矣。此阴盛而阳虚也，故暴出者死。何以然？少阴沉，知周身无阳也。

　　水病滞塞不通，脉暴出，阳何以周流于一身，养育一体，故死也。腹上肿者属厥阴，腰肿者属肾。

　　水气求责法有沉而有力，有沉而无力。有浮而有力，有浮而无力。中得之，亦有有力无力。

　　水气脉并药肺沉大肠浮大腹皮 茯苓 甘遂 大戟 芫花 旋复花 紫菀 陈皮 桑皮 杏仁 木香 葶苈麻黄 栀子 芍药 白术 生姜皮心沉小肠浮桂 枳实 牵牛 芍药 木通脾沉胃浮白术 芍药 生姜 赤小豆 枣 槟榔 黄 甘草 石膏肝沉胆浮川芎 芍药 细辛肾沉膀胱浮泽泻 茯苓 猪苓 白术 木通 灯草 通草 牡蛎 滑石 泽兰 附子 葶苈 瞿麦 车前子 防己海藏集仲景水气例（水气源流，并出《素问·水热穴论》。）

　　高低内外，轻重表里，随经补泻，要当谨察肺、胃、肾三经，病即瘥也。

　　仲景葶苈大枣泻肺汤治 喘嗽痰涎，面目浮肿。

　　甜葶苈 苦葶苈（等分） 大枣仲景枳术汤治心下水结如盘。

　　仲景牡蛎泽泻散治腰以下有水气。

　　仲景生姜泻心汤 治两胁水气，腹中雷鸣。

　　仲景甘草附子白术桂枝汤 治阴证自汗，身微肿，风湿相搏，小便不利。

　　仲景真武汤 治少阴三二日不已，至四五日，腹痛，小便不利，四肢沉重疼痛，自下利，此为水气。其人或咳，或小便利，或不利而呕者。

　　仲景十枣汤 大戟 芫花 甘遂（各等分）

　　三花神佑丸 十枣汤加牵牛 大黄 轻粉（水丸。）

　　除湿丹 神佑丸加乳香 没药 玄青丹神佑丸加黄连 黄柏 青黛上以上四方，药极有毒，不可轻也。

　　防己黄 汤（仲景，下同）

　　防己（一两） 黄 （一两二钱半） 白术（七钱半） 甘草（炙，半两）

　　上锉，每服五钱匕，生姜四片，枣一枚，水一盏半，煎取八分，去滓温服，良久再服。

　　腹痛，加芍药。一法，洁古用此汤调五苓散，治因湿为肿者。（又云：防己黄 汤，治风水脉浮为在表，其人或头汗出，表无他证，病者但下重，从腰以上为和，腰以下常肿，及身重难以屈伸。）

　　越婢汤 加术四两，即越婢加术汤。（又见痿厥。）

　　麻黄（六两） 石膏（半斤） 生姜（三两） 大枣（十五枚） 甘草（二两）

　　以水六升，先煮麻黄，去上沫，纳诸药，煮取三升，分温三服。

　　大腹皮散大腹皮 桑白皮 川芎（各二两） 汉防己 羌活 青皮（去白） 大黄（炒） 槟榔 桂心（各一两） 甘草（炙，半两）

　　上 咀，每服五钱，水一大盏，煎五分，去滓，不拘时温服。

　　楮白皮散楮白皮 猪苓（去皮） 木通（各二两） 紫苏 茎叶 桑白皮（各三两） 陈皮（去白，一两）

　　上 咀，每服五钱，水一大盏，生姜三片，煎至六分，去滓，不拘时温服。

　　防己茯苓汤防己 黄 桂枝（各三两） 茯苓（六两） 甘草（二两）

　　水六升，煮取二升，分温三服。

　　蒲灰散（见淋。）

　　木香丸木香 苦葫芦子（炒） 乳香（各二钱五分） 槟榔（二枚，一生一炮） 甘遂（炒令黄） 朱砂（细研。各半钱）

　　为细末，以烂饭和，分作四十九丸，面裹。于铫纳水煮熟，令患人和汁吞之，以尽为度。清晨服药，至午时其水便下，不计行数，水尽自止。

　　海蛤丸海蛤（研） 防己（各七钱五分） 陈皮（炒，去白） 郁李仁（去皮，炒。各半两） 赤茯苓（去皮） 桑白皮葶苈（隔纸炒。各一两。）

　　上为细末，炼蜜和丸，如桐子大。每服二十丸，加至三十丸，米饮送下，早晚各一服。

