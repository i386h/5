<!-- { "loadSidebar": true } -->

　　枳壳散（《本事》） 治五种积气，三焦痞塞，胸膈满闷，呕吐痰逆，口苦吞酸。常服顺气宽中，除 癖，消积聚。

　　枳壳 三棱 陈皮 益智仁 莪术 槟榔 肉桂（各一两） 干姜 浓朴 甘草 青皮肉豆蔻 木香（各半两）

　　咀，每服三钱，水一盏，姜、枣同煎至七分，热服，不拘时。

　　索氏三和汤三倍加白术方白术 浓朴 陈皮（各三两） 槟榔 紫苏（各二两） 木通 甘草 海金砂 大腹皮 白茯苓 枳壳（各一两）

　　上水煎服。

　　桂枝去芍药加麻黄附子细辛汤桂枝 生姜（各三两） 甘草（一两） 大枣（十二个） 麻黄 细辛（各二两） 附子（一个，炮）

　　上七味，以水七升，先煮麻黄，去上沫，纳诸药，煮取二升，分温三服。当汗出，如虫行皮中即愈。

　　加味枳术汤 治气为痰饮所隔，心下坚胀，名曰气分。（歌云：气分中满并胸痹，三者虽殊皆此类。胸痹气实中满虚，气分挟饮兹为异。趺阳微迟寸迟涩，两处推求病端的。阴气不通则骨疼，阳气不通身冷剧。阴气前通痹不仁，阳气前通恶寒栗。阴阳相得气乃行，气转即散分虚实。实则失气虚遗尿，腹满肠鸣何以疗。心下坚大似旋盘，桂附术汤为最妙。）

　　枳壳（麸炒） 辣桂 紫苏茎叶 陈皮 槟榔 桔梗 白术 五灵脂（炒） 木香（各二钱半）

　　半夏 茯苓 甘草（各五钱）

　　上 咀，每服五钱，水二盏，生姜三片，煎至一盅，去滓，食前温服。

　　调荣饮 治血分（见水肿。）

　　夺命丹 治瘀血入衣胞，胀满难下，急服此药，血即消，衣自下。

　　附子（半两，炮） 牡丹皮（一两） 干漆（一两，碎之，炒令烟尽）

　　上为细末，好醋一升，大黄末一两，同熬成膏，和药丸如桐子大。温酒吞五七丸。

　　黑神散（见鼻衄。）

　　椒仁丸 治先因经水断绝，后至四肢浮肿，小便不通，血化为水。

　　椒仁 甘遂 续随子（去皮，研） 附子（炮） 郁李仁 黑牵牛（炒） 五灵脂（研碎） 当归 吴茱萸 延胡索（各五钱） 芫花（醋浸，一钱） 青（十枚，去头翅足，同糯米炒黄，去米不用） 斑蝥（十枚，去头足翅，糯米炒黄，去米） 胆矾 信砒（各一钱） 石膏（二钱）

　　上为末，面糊为丸，如豌豆大。每服一丸，橘皮汤下。此方药难峻厉，所用不多，若畏而不服，有养病害身之患，常治虚弱之人，亦未见其有误也。

　　人参丸 治经脉不利，化为水，流走四肢，悉皆肿满，名曰血分。其候与水相类，若作水治之，非也，宜用此。

　　人参 当归 大黄（湿纸裹，饭上蒸熟，去纸，切，炒） 桂心 瞿麦穗 赤芍药 白茯苓（各半两） 葶苈（炒，另研，一钱）

　　上为末，炼蜜丸，如桐子大。每服十五丸，加至二三十丸，空心饮汤下。

　　 露丸（《宝鉴》） 治寒伤于内，气凝不流，结于肠外，久为 瘕，时作疼痛，腰不得伸。

　　京三棱 蓬莪术（二味各一两，并酒浸，入巴豆三十粒，切碎，同炒深黄色，去巴豆不用） 干漆（洗去腥，炒烟尽） 川乌（炮，各半两） 砂（四钱，另研） 轻粉（一钱，另研） 茴香（盐炒） 青皮（去白） 雄黄（另研） 穿山甲（炒。各三钱） 麝香（五分，另研）

　　上为细末，研匀，生姜汁煮面糊和丸，如梧子大。每服二十丸至三十丸，生姜汤送下，温酒亦得，空心食前。

　　木香通气散（《宝鉴》） 治寒气结瘕，腹大坚满，痛不可忍。

　　木香 戎盐（炒） 京三棱（炮。各半两） 浓朴（一两，姜制） 枳实（麸炒） 甘草（炙。各三钱） 干姜（炮） 蓬术（炮。各二钱）

　　上为末，每服三钱，淡生姜汤调下，食前。

　　见 丸（《宝鉴》） 治寒气客于下焦，血气闭塞而成瘕聚，坚大久不消者。

　　附子（炮，去皮脐，四钱） 鬼箭羽 紫石英（各三钱） 泽泻 肉桂 玄胡索 木香（各二钱）

　　槟榔（二钱半） 血竭（一钱半，另研） 水蛭（一钱，炒烟尽） 京三棱（五钱，锉） 桃仁（三十粒，汤浸，去皮尖，麸炒，研） 大黄（二钱，锉，用酒同三棱浸一宿，焙）

　　上十三味，除血竭、桃仁外，同为末，入另研二味和匀，用元浸药酒打糊丸，如桐子大。每服三十丸，淡醋汤送下，食前，温酒亦得。

　　和血通经汤（《宝鉴》） 治妇人室女受寒，月事不来，恶血积结，坚硬如石。

　　当归 京三棱（炮，各五钱） 广术（炮） 木香 熟地黄 肉桂（各三钱） 红花 贯众 苏木（各二钱） 血竭（一钱，另研）

　　上十味，除血竭外，同为细末和匀，每服三钱，热酒一盏调下，食前。忌生冷及当风大小便。

　　附方小温中丸（丹溪） 治胀是脾虚，不能运化，不可下之。

　　陈皮 半夏（汤泡，去皮脐） 神曲（炒） 茯苓（各一两） 白术（二两） 香附子（不要烘晒） 针砂（各一两半，醋炒红） 苦参（炒） 黄连（炒，各半两） 甘草（三钱）

　　上为末，醋、水各一盏，打糊为丸，如桐子大。每服七八十丸，白术六钱，陈皮一钱，生姜一片，煎汤吞下。虚甚加人参一钱，各用本方去黄连，加浓朴半两。忌口。病轻者，服此丸六七两，小便长。病甚服一斤，小便始长。

　　禹余粮丸（《三因》） 治十种水气，脚膝肿，上气喘满，小便不利，但是水气，悉皆主之。

　　（许学士及丹溪皆云：此方治膨胀之要药。）

　　蛇含石（大者三两，以新铁铫盛，入炭火中烧蛇黄与铫子一般红，用钳取蛇黄倾入醋中，候冷取出，研极细） 禹余粮石（三两） 真针砂（五两，先以水淘净炒干，入余粮一处，用米醋二升，就铫内煮醋干为度，后用铫并药入炭中烧红，钳出倾药净砖地上，候冷研细）

　　以三物为主，其次量人虚实，入下项。（治水多是取转，惟此方三物，既非大戟、甘遂、芫花之比，又有下项药扶持，故虚人老人亦可服。）

　　羌活 木香 茯苓 川芎 牛膝（酒浸） 桂心 白豆蔻（炮） 大茴香（炒） 蓬术（炮） 附子（炮） 干姜（炮） 青皮 京三棱（炮） 白蒺藜 当归（酒浸一宿。各半两）

　　上为末，入前药拌匀，以汤浸蒸饼，捩去水，和药再杵极匀，丸如桐子大。食前温酒白汤送下三十丸至五十丸。最忌盐，一毫不可入口，否则发疾愈甚。但试服药，即于小便内旋去，不动脏腑，病去日日三服，兼以温和调补气血药助之，真神方也。

　　木香化滞散 破滞气，治心腹满闷。

　　木香 姜黄 青皮（去白） 缩砂仁（去壳） 人参 槟榔 白术（各二钱） 白豆蔻（去壳） 藿香叶 橘皮 大腹子 白茯苓（去皮） 白檀香 桔梗（各五分） 甘草（炙，四分）

　　上为细末，每服三钱，水一盏半，煎至一盏，稍热服，食前，沸汤点服亦可。忌生冷硬物。

　　导气丸 治诸痞塞，关格不通，腹胀如鼓，大便结秘，小肠肾气等疾，功效尤速。

　　青皮（用水蛭等分同炒赤，去水蛭） 莪术（用虻虫等分同炒赤，去虻虫） 胡椒（茴香炒，去茴香） 三棱（干漆炒，去干漆） 槟榔（斑蝥炒，去斑蝥） 赤芍（川椒炒，去川椒） 干姜（ 砂炒，去 砂）

　　附子（青盐炒，去青盐） 茱萸（牵牛炒，去牵牛） 石菖蒲（桃仁炒，去桃仁）

　　上各等分，锉碎，与所制药炒熟，去水蛭等不用，只以青皮等十味为细末，酒糊为丸，如梧桐子大。每服五十丸，加至七十丸，空心用紫苏汤送下。

　　（三棱煎丸） 治心腹坚胀，胁下满硬，胸中痞塞，喘满短气。常服顺气消积滞，除膨胀。

　　京三棱（生，半斤，捣为细末，以酒三升，于银石器内熬成膏） 杏仁（汤炮，去皮尖，炒令黄色） 干漆（炒烟尽） 麦 （炒。以上各三两） 青皮（去白） 萝卜子（炒） 神曲（炒。以上各二两） 砂（飞研，一两）

　　上为细末，以三棱膏和丸，如桐子大。每服二十丸，食后温米饮送下。

　　沉香散 治腹胀气喘，坐卧不得。

　　沉香 木香（各二钱半） 枳壳（麸炒） 萝卜子（炒。各三钱）

　　上作一服，水二盅，生姜三片，煎至一盅，不拘时服。

　　温胃汤 治忧思聚结，脾肺气凝，阳不能正，大肠与胃气不平，胀满，上冲咳，食不下，脉虚而紧涩。

　　附子（炮，去皮脐） 浓朴（去皮，生用） 当归 白芍药 人参 甘草（炙） 橘皮（各一钱半） 干姜（一钱一分） 川椒（去闭口，炒出汗，三分）

　　上作一服，水二盅，姜三片，煎至一盅，食前服。

　　木通饮 治胁肋刺痛膨胀，小便赤涩，大便不利，或浮肿。

　　木通 陈皮 紫苏茎 甘草（炙。各三钱）

　　上作一服，水二盅，生姜三片，红枣二枚，灯芯十茎，煎至一盅，不拘时服。

　　参香散 治一切气，脾虚作胀，痞气。

　　人参 官桂 甘草（炙。各七分） 桑白皮 桔梗 陈皮 枳实（麸炒） 麦门冬（去焙干。各四钱）

　　上为极细末，用雄猪胆汁炼为丸，黑狗胆汁尤妙，丸如梧桐子大。每服七八分，重者一钱，五更酒送下，块消即止，不必尽剂。

