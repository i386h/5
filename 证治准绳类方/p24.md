<!-- { "loadSidebar": true } -->
　　削坚丸 治五积六聚，气结成块，食积癖瘕，心腹胀满，瘦悴少食。

　　鳖甲（醋浸两宿，去裙 ，再蘸醋炙黄，取末秤） 干漆（捣碎，炒令烟出，取末秤） 京三棱（锉如半枣大，好醋浸两宿，焙，取末秤。以上各二两半） 细松烟墨（烧去胶） 沉香 肉桂（去粗皮） 干姜（炮）

　　没药（另研） 萝卜子 干蝎（去毒，炒） 胡椒 槟榔 木香 砂（通明者，为末，用汤内飞另研。

　　各半两） 乳香（另研） 粉霜（另研） 轻粉（各二钱半）

　　为细末，研匀，好醋煮薄面糊为丸，如小绿豆大。每服二十丸，淡醋煎生姜汤送下，日进二服，夜间一服。如未利，渐加丸数服，微利即减。

　　二贤散 消积块，进饮食。

　　橘红（一斤，净） 甘草（四两） 盐（半两）

　　上用水二四碗，后早煮至夜，以烂为度，水干则添水，晒干为末，淡姜汤调下。有块者，加姜黄半两，同前药煮。气滞加香附二两，同前药煮；气虚者加沉香半两，另入。噤口痢，加莲肉二两，去心，另入。

　　妙应丸，即控涎丹。（见行痹。） 龙荟丸（见胁痛。）

　　阿魏丸 去诸积。

　　山楂肉 南星（皂角水浸） 半夏（同南星浸） 麦芽 神曲 黄连（各一两） 连翘 阿魏（醋浸）

　　贝母 栝蒌（各半两） 风化硝 石碱 胡黄连 白芥子（各二钱半） 萝卜子（蒸，一两）

　　上为末，姜汁浸炊饼丸。一方，加香附、蛤粉、治嗽。

　　阿魏丸 去肉积。

　　阿魏 山楂肉（各二两） 连翘（五钱） 黄连（六钱半）

　　上三味，为末，以阿魏醋煮为糊丸，如梧桐子大。每服五六十丸，食前用白汤送下。

　　脾胃虚者，用白术三钱，陈皮、茯苓各一钱，煎汤送下。

　　导痰汤 五饮汤（俱见痰饮。）

　　散聚汤（《三因》） 治九气积聚，状如 瘕，随气上下，发作心腹绞痛，攻刺腰胁，小腹胀，大小便不利。

　　半夏（汤洗七次） 槟榔 当归（各七钱半） 陈皮（去白） 杏仁（去皮尖，麸炒） 桂心（各二两） 茯苓炙甘草 附子（炮，去皮脐） 川芎 枳壳（去穣，麸炒） 浓朴（姜制） 吴茱萸（汤浸。各一两）

　　每服四钱，水一盏，姜三片，煎七分，食前温服。大便不利，加大黄。

　　沉香降气散（见气。） 苏合香丸（见中风。）

　　《宣明》三棱汤 治 瘕 癖，积聚不散，坚满痞膈，食不下，腹胀。

　　京三棱（二两） 白术（一两） 蓬术 当归（各半两） 槟榔 木香（各七钱半）

　　上为末，每服三钱，沸汤调下。

　　三圣膏用锻石十两，细筛过，炒红，急用好醋熬成膏，入大黄末一两，官桂末半两，搅匀，以瓦器封贮，纸摊点患处，火烘热贴，大黄须锦纹者。

　　阿魏膏 治一切痞块。更服胡连丸。

　　羌活 独活 玄参 官桂 赤芍药 穿山甲 生地黄 两头尖 大黄 白芷 天麻（各五钱） 槐、柳、桃枝（各三钱） 红化（四钱） 木鳖子（二十枚，去壳） 乱发（如鸡子大一团）

　　上用香油二斤四两，煎黑去渣，入发煎，发化仍去渣，徐下黄丹煎，软硬得中，入芒硝、阿魏、苏合油、乳香、没药各五钱，麝香三钱，调匀即成膏矣。摊贴患处，内服丸药。黄丹须用真正者效。凡点膏药，先用朴硝随患处铺半指浓，以纸盖，用热熨斗熨良久，如硝耗，再加熨之，二时许方贴膏药。若是肝积，加芦荟末同熨。

　　加减四物汤（东垣） 治妇人血积。

　　当归 川芎 芍药 熟地黄 广术 桂（去粗皮） 京三棱 干漆（炒烟尽。各等分）

　　上为粗末，每服二钱，水二盏，煎法如常。

　　当归丸（丹溪） 治妇人月经不调血积证。

　　当归 赤芍药 川芎 熟地黄 广术 京三棱（各半钱） 神曲 百草霜（各二钱半）

　　上为细末，酒糊为丸，桐子大。温水下。

　　牡丹散（云岐） 治妇人久虚羸瘦，血块走注，心腹疼痛。

　　牡丹皮 桂心 当归 玄胡索（各一两） 莪术 牛膝 赤芍药（各三两） 京三棱（一两半）

　　上为粗末，每服三钱，水、酒各半盏煎服。

　　化气汤（《三因》） 治息积。

　　砂仁 桂心 木香（各二钱半） 甘草（炙） 茴香（炒） 丁香皮 青皮（炒） 陈皮 干姜 蓬术（炮。各半两） 胡椒 沉香（各一钱）

　　上为细末，每服二钱，姜、苏、盐汤调下，妇人醋汤下。

　　第二册

　　痰饮

　　水煮金花丸（洁古）

　　南星 半夏（各一两，俱生用） 天麻（五钱） 雄黄（二钱） 白面（三两）

　　上为细末，滴水为丸。每服五十丸至百丸，先煎浆水沸，下药煮令浮为度，漉出，淡浆水浸，另用生姜汤下。

　　防风丸（《和剂》） 治一切风及痰热上攻，头痛恶心，项背拘急，目眩旋运，心怔烦闷，手足无力，骨节疼痹，言语謇涩，口眼 动，神思恍惚，痰涎壅塞，昏愦健忘，虚烦少睡。

　　防风（洗） 川芎 天麻（去苗，酒浸一宿） 甘草（炙。各二两） 朱砂（半两，研，水飞）

　　上为末，炼蜜为丸，每两作十丸，以朱砂为衣。每服一丸，荆芥汤化服，茶、酒嚼下亦得，无时。

　　川芎丸（《和剂》） 消风壅，化痰涎，利咽膈，清头目。治头痛旋运，心忪烦热，颈项紧急，肩背拘倦，肢体烦疼，皮肤瘙痒，脑昏目疼，鼻塞声重，面上游风，状如虫行。

　　川芎 龙脑薄荷叶（焙干。各七十五两） 桔梗（一百两） 甘草（ ，三十五两） 防风（去苗，二十五两） 细辛（洗，五两）

　　上为细末，炼蜜搜和，每一两半分作五十丸。每服一丸，腊茶清细嚼下，食后、临卧。

　　化痰玉壶丸（见头痛。）

　　丹溪搜风化痰丸人参 僵蚕 槐角 白矾 天麻 陈皮（去白） 荆芥（各一两） 半夏（四两，汤浸） 辰砂（半两）

　　上为末，姜汁浸蒸饼为丸，辰砂为衣。每服四十丸，姜汤下。

　　小黄丸（洁古） 治热痰咳嗽。

　　南星（汤洗） 半夏（汤洗） 黄芩（各一两）

　　上为细末，姜汁浸蒸饼为丸，桐子大。每服五七十丸，生姜汤下，食后。

　　小柴胡汤（见寒热。）

　　白术丸（洁古） 治湿痰咳嗽。

　　南星 半夏（各一两，俱汤洗） 白术（一两半）

　　上为细末，汤浸蒸饼为丸，如梧子大。每服五七十丸，食后生姜汤下。

　　玉粉丸（洁古） 治气痰咳嗽。

　　南星 半夏（各一两，俱汤洗） 橘皮（去白，二两）

　　上为细末，汤浸蒸饼为丸，如桐子大。每服五七十丸，人参、生姜汤下，食后。

　　桔梗汤（《和剂》） 除痰下气。治胸胁胀满，寒热呕哕，心下坚痞，短气烦闷，痰逆恶心，饮食不下。

　　桔梗（细锉，微炒） 半夏（汤洗七次，姜汁制） 陈皮（去白。各十两） 枳实（麸炒赤黄色，五两）

　　上为粗末，每服二钱，水一中盏，入姜五片，同煎至七分，去滓，不拘时温服。

　　姜桂丸（洁古） 治寒痰咳嗽。

　　南星（洗） 半夏（洗） 官桂（去粗皮。各一两）

　　上为细末，蒸饼为丸，桐子大。每服三五十丸，生姜汤送下，食后。痰而能食，大承气汤微下之；痰而不能食，浓朴汤主之。

　　胡椒理中丸（《和剂》） 治肺胃虚寒，气不宣通，咳嗽喘急，逆气虚痞，胸膈噎闷，胁腹满痛，迫塞短气，不能饮食，呕吐痰水不止。

　　款冬花（去梗） 胡椒 甘草（炙） 荜茇 良姜 细辛（去苗） 陈皮（去白） 干姜（各四两） 白术（五两）

　　上为细末，炼蜜为丸，如梧子大。每服三十丸，加至五十丸，温汤、温酒、米饮任服，无时，日二。

　　吴茱萸汤（仲景）

　　吴茱萸（一升，洗） 人参（三两） 生姜（六两，切） 大枣（十二枚，擘）

　　上四味，以水七升，煮取二升，去滓，温服七合，日三服。

　　桂苓术甘汤（见短气。） 十枣汤（见水肿。）

　　小胃丹芫花（好醋拌匀过一宿，于瓦器内不住手搅炒令黑，不可焦） 甘遂（湿面裹，长流水浸半月，煮，晒干） 大戟（长流水煮一时，再用水洗，晒干，各半两） 大黄（湿纸裹煨勿令焦，切，焙干，再以酒润，炒熟焙干，一两半） 黄柏（炒，三两）

　　上为末，以白术膏丸，如萝卜子大。临卧津液吞下，或白汤送下。取膈上湿痰热积，以意消息之。欲利，空心服。一方，加木香、槟榔各半两。

　　大青龙汤（仲景）

　　麻黄（六两，去节） 桂枝（二两，去粗皮） 甘草（二两，炙） 杏仁（四十粒，去皮） 生姜（三两，切）

　　大枣（十二枚，擘） 石膏（如鸡子大，碎如米）

　　上七味，以水九升，先煮麻黄，减二升，去上沫，纳诸药煮取三升，去滓，温服一升。

　　小青龙汤（见咳嗽。） 小半夏汤（见呕吐。）

　　泽泻汤（仲景）

　　泽泻（五两） 白术（二两）

　　水二升煮一升，分温再服。

　　倍术丸（《和剂》） 治五饮：一曰留饮，停水在心下；二曰 饮，水在两胁；三曰痰饮，水在胃中；四曰溢饮，水溢在膈；五曰流饮，水在胁间，沥沥有声。皆由饮水过多，或饮冷酒所致。

　　白术（二两） 桂心 干姜（各一两）

　　上为末，蜜丸。每服二十丸，温米饮下，加至三十丸，食前服。

　　大五饮丸（《千金翼》）

　　远志（去心） 苦参 藜芦 白术 乌鱼骨 甘遂 大黄 石膏 桔梗 五味子 半夏（汤泡） 紫菀 前胡 芒硝 栝蒌 桂心 肉苁蓉 贝母 芫花 人参 当归 茯苓 芍药大戟 葶苈 黄芩（各一两） 常山 甘草 薯蓣 浓朴 细辛（各七钱半） 巴豆（三十粒，去皮心，熬）

　　上三十二味，为细末，炼蜜丸，桐子大，酒下三丸，日三服，稍加之。忌肉食、生物、饧饴、冷水。

　　五饮汤（海藏） 治五饮最效。

　　旋复花 人参 陈皮（去白） 枳实 白术 茯苓 浓朴（制） 半夏（制） 泽泻 猪苓 前胡桂心 白芍药 炙甘草（以上各等分）

　　上每一两，分四服，姜十片，水二盏，煎至七分，去滓，温服无时。因酒成饮，加葛根、葛花、砂仁。

　　黄芩利膈丸（见痞。）

