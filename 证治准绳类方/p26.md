<!-- { "loadSidebar": true } -->
　　旋复花 甘草（炙。各半两） 枳壳（去瓤，麸炒） 石膏（细研。各二两） 赤茯苓 麦门冬（去心）

　　柴胡（去苗） 人参（各一两） 犀角屑 防风（去叉） 黄芩（各七钱半）

　　上 咀，每服五钱，水一大盏，生姜半分，煎至五分，去滓，食后良久温服。

　　化涎散 治热痰，利胸膈，止烦渴。

　　凝水石（ ，研，一两） 铅白霜（另研） 马牙硝（另研） 雄黄（另研。各一钱） 白矾（枯，研） 甘草（炙。各二钱半） 龙脑（少许）

　　上为细末，研匀，每服一钱，不拘时，水调下。小儿风热痰涎，用砂糖水调下半钱。此药大凉，不可多服。

　　辰砂化痰丸 治风痰，安神志，利咽膈，清头目。

　　辰砂（飞研，为衣） 白矾（枯，研。各半两） 天南星（炮，一两） 半夏曲（三两）

　　上为细末，姜汁煮面糊和丸，如桐子大。辰砂为衣，每服三十丸，食后生姜汤下。

　　半夏利膈丸 治风痰壅盛，头疼目眩，咽膈不利，涕唾稠粘；并治酒过停饮，呕逆恶心，胸胁引痛，腹内有声。

　　半夏（汤洗，三两） 白附子（生用，二两） 白茯苓（去皮） 白矾（生用） 人参（去芦） 白术 滑石贝母（各一两） 天南星（生用，一两半）

　　上为细末，面糊和丸，如梧子大。每服三十丸，食后姜汤下。

　　破痰消饮丸 治一切停痰留饮。

　　陈皮（去白） 川姜（炮） 京三棱（炮，捶碎） 草果（面裹煨） 良姜（湿纸裹煨） 蓬术（炮） 青皮（各一两） 半夏（汤泡七次，三两）

　　上为细末，水煮面糊和丸，桐子大。阴干，每服五十丸，食远姜汤送下。

　　化痰铁刷丸 治男妇风痰、酒痰、茶痰、食痰、气痰；一切痰逆呕吐，头疼目眩，肺痿咯脓，声如拽锯，并皆治之。此药坠痰，止嗽定喘。

　　白附子（炮） 南星（炮） 半夏（洗） 白矾（生用。各半两） 寒水石 皂角（去子。各一两） 干姜（七钱半） 砂 轻粉（各一钱）

　　上为细末，水煮面糊和丸，如梧子大。每服二三十丸，食后用淡姜汤下。

　　沉香堕痰丸 治宿食不消，咽膈不利，咳嗽痰涎，头目昏晕，呕逆恶心，胸膈不快。

　　沉香 木香（各二钱） 青皮（去白，二钱半） 槟榔（大者二枚，用面裹煨熟） 半夏曲（二两）

　　上为细末，用生姜汁浸蒸饼和丸，如小豆大。每服二十丸，不拘时，姜汤下。

　　茯苓丸（一名《指迷》茯苓丸） 本治臂痛，具《指迷方》中，云：有人臂痛，不能举手足，或左右时复转移，由伏痰在内，中脘停滞，脾气不流行，上与气搏。四肢属脾，脾滞而气不下，故上行攻臂，其脉沉细者是也。后人为此臂痛，乃痰证也，但治痰而臂痛自止。及妇人产后发喘，四肢浮肿者，用此而愈。

　　半夏（二两） 茯苓（一两） 枳壳（去瓤，麸炒，半两） 风化朴硝（二钱五分，如一时未易成，但以朴硝撒在竹盘中，少时盛水，置当风处，即干如芒硝，刮取用亦可）

　　上为细末，生姜汁煮面糊为丸，如桐子大。每服三十丸，姜汤送下。累有人为痰所苦，夜间两臂如人抽搐，两手战掉，茶盏亦不能举，服此随愈。痰药方多，唯此立见功效。

　　神仙坠痰丸 治痰饮，胸膈痞塞。此药下痰。

　　皂角（无虫蛀者，刮去皮弦，酥炙黄色，去子净，一两六钱） 白矾（一两二钱，生用） 黑牵牛（一斤，取头末四两）

　　为细末，滴水丸，梧子大。每服三十丸，渐加至百丸，空心温酒送下。看病轻重，轻者五日、十日愈，重者半月、一月愈。久服永无瘫痪之疾。

　　搜饮丸 治证同前。

　　木瓜一枚，切下顶，去瓤作罐，用生白矾、半夏曲等分，为细末，填木瓜内，却用原顶盖定，麻缕扎缚，于饭甑上炊两次，烂研，以宿蒸饼和丸，如桐子大。每服三五十丸，不拘时，姜汤下。

　　治悬饮，心腹气滞，两胁多疼。

　　半夏（三两，捣为末） 皂角（六两，三两去黑皮，酥炙令黄 捣为末，三两去皮子捣碎，以酒一升，挪取汁，去滓，煎成膏，将半夏以膏和作饼，以青蒿盖出青衣，如造曲法，捣罗为细末） 旋复花（一两） 木香槟榔（各二两）

　　上为细末，酒煮面糊和丸，如桐子大。每服二十丸，食前用姜汤下。

　　破饮丸 治五饮停蓄胸膈，呼吸之间痛引两胁，胀满气促，胸腹结为 癖，支满胸膈，旁及两胁，抢心疼痛，饮食不下，反胃吐逆，九种心疼，积年宿食不消，久疟久痢，遁尸疰忤，颠痫厥运，心气不足，忧愁思虑，妇人腹中诸病，悉能治之。

　　荜茇 丁香（不见火） 缩砂仁 蝎梢 胡椒 木香（不见火） 乌梅肉 青皮 巴豆（去皮）

　　上将青皮、巴豆以浆水同浸一宿，次日滤出同炒，青皮焦去巴豆，水淹乌梅肉，蒸一炊久，细研为膏，入药末和匀，丸如绿豆大。每服五七丸，临睡生姜汤送下。

　　八珍丸 治膈痰结实，满闷喘逆。

　　丹砂（研，半两） 犀角（镑） 羚羊角（镑） 茯神（去木） 牛黄（研） 龙脑（研。各二钱半） 牛胆南星硼砂（研。各一两）

　　上为细末，研匀，炼蜜和丸，如鸡头实大。每服一丸，食后细嚼，人参、荆芥汤下。

　　鹅梨煎丸 治热痰，凉心肺，利胸膈，解热毒，补元气。

　　大鹅梨（二十枚，去皮核，用净布绞取汁） 薄荷（生，半斤，研汁） 皂角（不蛀者十挺，去皮子，浆水二升，挪取浓汁） 白蜜（半升） 生地黄（半斤，研取汁，同上五味，慢火熬膏，和下药） 人参 白茯苓（去皮） 白蒺藜（炒，去刺） 肉苁蓉（酒浸，切，焙干） 牛膝（酒浸） 半夏（汤泡） 木香（各一两） 槟榔（煨，二两） 防风（去杈） 青橘皮（去白） 桔梗（炒） 羌活 白术 山药（各七钱半） 甘草（炙。各半两）

　　上为细末，同前膏拌匀，杵令得所，丸如梧子大。每服十五丸，加至二十丸，食后荆芥汤送下，日二服。

　　麝香丹砂丸 治痰热，咽膈不利，头目昏痛。

　　麝香（另研） 木香 丁香 犀角 甘草（炙。各二钱半） 龙脑（另研，一钱） 人参 藿香（去梗）

　　牛胆南星 防风（去叉） 黄 （各半两） 麦门冬（去心，七钱半） 丹砂（另研，一两）

　　上为细末，炼蜜和丸，如鸡头实大。每服一丸，食后嚼破，用荆芥汤下。

　　金珠化痰丸 治痰热，安神志，除头痛眩晕，心忪恍惚，胸膈烦闷，涕唾稠粘，咳嗽，咽嗌不利。

　　皂角子仁（炒） 天竺黄（另研） 半夏（汤浸洗七次，生姜二两去皮，同捣作饼，炙微黄） 白矾（透明者，枯过另研。以上各四两） 龙脑（另研，半两） 辰砂（水飞，研，二两）

　　上将皂角仁、半夏为末，与诸药研匀，生姜汁煮面糊丸，如桐子大，金箔二十片为衣。

　　每服十五丸，加至二十五丸，食后姜汤下。

　　皂角化痰丸（东垣） 治劳风，心脾壅滞，痰涎盛多，喉中不利，涕唾稠粘，嗌塞吐逆，不思饮食，或时昏愦。

　　皂角木白皮（酥炙） 白附子（炮） 半夏（汤洗七次） 天南星（炮） 白矾（枯） 赤茯苓（去皮） 人参（各一两） 枳壳（炒，二两）

　　上为细末，生姜汁面糊丸，如梧子大。每服三十丸，温水送下，食后。

　　法制清气化痰丸 顺气快脾，化痰消食。

　　半夏 南星（去皮脐） 白矾 皂角（切） 干姜（各四两）

　　上先将白矾等三味，用水五碗，煎取水三碗，却入半夏二味浸两日，再煮至半夏、南星无白点为度，晒干。

　　陈皮 青皮（去穣） 紫苏子（炒） 萝卜子（炒，另研） 杏仁（去皮尖，炒，研） 葛根 神曲（炒） 麦（炒） 山楂 香附（各二两）

　　上为末，蒸饼丸，桐子大。每服五七十丸，临卧食后茶汤下。

　　薛新甫曰：一男子素浓味，胸满痰盛，余以膏粱之人，内多积热，兴此丸服之而愈。彼见有验，修合馈送，脾胃虚者，无不受害。

　　飞矾丹 化痰神效。

　　白矾（通明者，二两，枯） 白僵蚕（一两半，用米醋浸一宿，炒） 半夏（汤洗七次） 南星（各一两，切作片子，用皂角一两半，去皮弦，用水一小碗同熬，水尽去皂角不用，只用南星）

　　细末，姜汁糊丸，如桐子大，水丸亦可。每服十五丸至二十丸，姜汤下。又治喉闭，用薄荷两叶，以新汲水浸少时，嚼薄荷吞药，用水送下。咽不得，即用十五丸捣细，用皂角水调，灌下即开。又治小儿急慢惊风，牙关紧急，不可开者，亦用皂角水调涂牙龈上，入咽即活。

　　法制半夏（《御药》） 消饮化痰，壮脾顺气。

　　用大半夏，汤洗泡七遍，以浓米泔浸一日夜，每半夏一两，用白矾一两半，研细，温水化浸半夏，上留水两指许，频搅，冬月于暖处顿放，浸五日夜，取出焙干，用铅白霜一钱，温水化，又浸一日夜，通七日尽取出，再用浆水慢火煮，勿令滚，候浆水极熟，取出焙干，以瓷器收贮。每服一二粒，食后细嚼，温姜汤下。又一法，根据前制成半夏，每一两，用白矾水少许渍半夏，细飞朱砂末淹一宿，敛干焙用，根据前法。亦可用生姜自然汁渍焙用。

　　神芎导水丸（《心印》 下同）

　　黄芩（一两） 黄连 川芎 薄荷（各半两）

　　大黄（二两） 滑石 黑牵牛（头末。各四两）

　　河间制，治一切热证，其功不可尽述。设或久病热郁，无问瘦悴老弱，并一切证可下者，始自十丸以为度。常服此药，除肠胃积滞，不伤和气，推陈致新，得利便快，并无药燥搔扰，亦不困倦虚损，遂病患心意。或热甚必急须下者，使服四五十丸，未效再服，以意消息。常服二三十丸，不动脏腑，有益无损。或妇人血病下恶物，加桂半两，病微者常服，甚者取利，因而结滞开通，恶物自下也，凡老弱虚人，脾胃经虚，风热所郁，色黑齿槁，身瘦萎黄，或服甘热过度，成三消等病，若热甚于外则肢体躁扰，病于内则神志躁动，怫郁不开，变生诸证，皆令服之。惟脏腑滑泄者，或里寒脉迟者，或妇人经病，产后血下不止，及孕妇等，不宜服。

　　十枣汤（见水肿。）

　　舟车神 丸甘遂 芫花 大戟（各一两，俱醋炒） 大黄（二两） 黑牵牛（头末四两） 青皮 陈皮 木香槟榔（各半两） 轻粉（一钱） 取蛊，加芜荑（半两）

　　为末，水丸。空心服。

