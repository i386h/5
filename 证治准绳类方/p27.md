<!-- { "loadSidebar": true } -->
　　河间根据仲景十枣汤例制出此方，主疗一切水湿为病。戴人云：十枣泄诸水之上药，所谓温药下者是已。如中满腹胀，喘嗽淋闭，水气蛊肿，留饮癖积，气血壅滞，不得宣通，风热燥郁，肢体麻痹，走注疼痛，久新疟痢等，患妇人经病带下，皆令按法治之，病去如扫，故贾同知称为神仙之奇药也。缘此方河间所定，初服五丸，日三服，加至快利后，却常服以病去为度。设病愈后，平人能常服保养，宣通气血，消运饮食。若病痞闷极甚者便多服，反烦满不开，转加痛闷，宜初服二丸，每服加二丸，加至快利为度，以意消息。小儿丸如麻子大，随强弱增损，三四岁者三五丸，根据前法加减。至戴人变为神芎丸，神秘不传。

　　然每令病患夜卧先服百余粒，继以 川等药投之，五更当下，种种病出，投下少末，再服和膈药，须以利为度，有五日一下者，三日一下者，病轻者可一二度止，重者五六度方愈，是擒纵卷舒之妙，临证制宜，非言可谕。观其药虽峻急，认病的确，自非老手谙练，有大负荷者，焉敢见诸行事。予每亲制用之，若合符节，然又随人强弱，当根据河间渐次进服，强实之人，根据戴人治法行之，神效。

　　大圣浚川散大黄（煨） 牵牛（取头末） 郁李仁（各一两） 木香（三钱） 芒硝（三钱） 甘遂（半钱）

　　评曰：此下诸积之圣药也。诸湿为土，火热能生湿土，故夏热则万物湿润，秋凉则湿复燥干，湿病本不自生，因于火热怫郁，水液不能宣通，停滞而生水湿也。凡病湿者，多自热生，而热气多为兼病。《内经》云：明知标本，正行无间者是也。夫湿在上者，目黄而面浮；在下者，股膝肿厥；在中者，肢满痞膈痿逆；在阳不去者，久则化气；在阴不去者，久则成形。世俗不详《内经》所言留者攻之，但执补燥之剂，怫郁转加，而病愈甚也。法当求病之所在而为施治，泻实补虚，除邪养正，以平为期而已。又尝考戴人治法，假如肝木乘脾土，此土不胜木也，不胜之气，寻救于子，已土能生庚金，庚为大肠，味辛者为金，故大加生姜，使伐肝木，然不开脾土，无由行也，遂以舟车丸先通闭塞之路，是先泻其所不胜，后以姜汁调 川散大下之，是泻其所胜也。戴人每言，导水丸必用禹功散继之，舟车丸必以 川散随后。如寒疝气发动，腰脚胯急痛者，亦当下之，以泻其寒水。

　　世俗喑于治体，一概卤莽，有当下而非其药，终致委顿而已。岂知巴豆可以下寒，甘遂、芫花可以下湿，大黄芒硝可以下燥，如是分经下药，兼食疗之，非守一方，求其备也。故戴人曰：养生与攻 ，本自不同，今人以补剂疗病，宜乎不效，是难言也。

　　第二册

　　咳嗽

　　《金匮》：咳而脉浮者，浓朴麻黄汤主之。

　　浓朴（五两） 麻黄（四两） 石膏（如鸡子大） 杏仁 半夏 五味子（各半升） 干姜 细辛（各二两） 小麦（一升）

　　上以水一斗三升，先煮小麦熟，去渣，内诸药，煮取三升，温服一升，日三服。

　　安肾丸（《直指》） 治肾经虚寒，咳嗽痰唾，面色黯黑，小腹动气作痛。（见喘。）

　　桂枝汤（见伤湿。）

　　《易简》杏子汤 治咳嗽，不问外感风寒，内伤生冷，及虚劳咯血，痰饮停积，皆治疗之。

　　人参 半夏 茯苓 细辛（减半） 干姜（减半） 甘草 桂枝（减半） 五味子 芍药（各等分）

　　上 咀，每服四钱，水一盏半，杏仁去皮尖锉五枚，生姜三片，煎至六分，去渣温服。

　　若感冒得加麻黄（等分。） 若脾胃素实者，用御米壳去筋膜，锉碎，以醋淹炒，等分加之，每帖加乌梅一枚煎服，尤妙。呕逆恶心者，不可用此。若久年咳嗽，气虚喘急，去杏仁、人参，倍加麻黄，芍药、干姜、五味子各增一半，一名小青龙汤。

　　附：《济生》橘苏散 治伤风咳嗽，身热有汗恶风，脉浮数有热，服杏子汤不得者。

　　橘红 紫苏叶 杏仁（去皮） 五味子 制半夏 桑白皮（炙） 贝母（去心） 白术（各一两）

　　甘草（炙，半两）

　　上 咀，每服四钱，水一盏，生姜五片，煎七分，温服，无时。

　　二陈汤（见痰饮。）

　　宁嗽化痰汤 治感冒风寒，咳嗽鼻塞。

　　桔梗 枳壳（麸炒） 半夏（姜汤泡七次） 陈皮 前胡 干葛 茯苓（各一钱） 紫苏（一钱二分）

　　麻黄（一钱，冬月加，夏月减） 杏仁（炒，去皮尖） 桑皮（各一钱） 甘草（四分）

　　水二盅，姜三片，煎八分，食远热服。

　　金沸草散（《和剂》） 治肺感寒邪，鼻塞声重，咳嗽不已。

　　旋复花（去梗） 麻黄（去节） 前胡（去芦。各七分） 荆芥穗（一钱） 甘草（炒） 半夏（汤洗七次，姜汁浸）赤芍药（各五分）

　　水一盏半，生姜三片，枣一枚，煎八分，不拘时温服。

　　消风散（见眩晕。） 六君子汤（见痰饮。） 六味丸（见虚劳。） 黄连解毒汤（见发热。）

　　栀子仁汤郁金 枳壳（麸炒） 升麻 山栀仁（炒。各等分）

　　上每服五钱，水煎。

　　麦门冬汤 治火热乘肺，咳嗽有血，胸膈胀满，五心烦热。

　　麦门冬 桑白皮（炒） 生地黄（各一钱） 半夏 紫菀 桔梗 淡竹叶 麻黄（各七分） 五味子 甘草（各五分）

　　上姜水煎服。

　　白虎汤（见发热。）

　　香薷饮（见中暑。） 补中益气汤（见劳倦。）

　　华盖散（《和剂》） 治肺受风寒，咳嗽声重，胸膈烦满，头目昏眩。

　　麻黄（去根节） 紫苏子（炒） 杏仁（炒，去皮尖） 桑白皮（炒） 赤茯苓（去皮） 橘红（以上各一钱）

　　甘草（五分）

　　水二盅，生姜五片，红枣一枚，煎至一盅，去滓，不拘时服。

　　加减麻黄汤 治肺感寒邪咳嗽。

　　麻黄（去节，二钱） 杏仁（炒，去皮尖） 半夏（姜制） 陈皮（各一钱） 辣桂 甘草（炙，各半钱）

　　水二盅，生姜四片，紫苏半钱，同煎至一盅，去滓，不拘时服。

　　小柴胡汤（见往来寒热。）

　　小青龙汤麻黄 芍药 干姜 炙甘草 细辛 桂枝（各三两） 五味子 半夏（各半升，汤洗）

　　上八味，以水一斗，先煮麻黄减二升，去上沫，内诸药，煮取三升，去滓，温服一升。

　　白术酒（见中湿。） 辰砂化痰丸（见痰饮。）

　　八风丹 治诸风及痰热上攻，头痛面赤，目眩旋运，鼻塞咽干，颈项不利，痰唾稠浊，神情如醉，百节疼痛，耳啸蝉鸣，面上游风，口眼蠕动。

　　滑石（细研） 天麻（酒浸。各一两） 龙脑（研） 麝香（研。各二钱五分） 白僵蚕（微炒） 白附子（炮。

　　各半两） 半夏（白矾制，二两） 凝水石（火烧通赤，细研水飞，半斤）

　　上件药，捣罗为细末，入研者药同研令匀，炼蜜和丸，如樱桃大。每服一丸，细嚼，温荆芥汤下，茶清亦得，食后服。

　　竹叶石膏汤（见消瘅。）

　　应梦人参散（《和剂》）

　　甘草（炙，六两） 人参 桔梗 青皮 白芷 干葛 白术（各三两） 干姜（炮，五钱半）

　　每服三钱，水一盏，姜二片，枣二枚，煎七分，不拘时热服。

　　观音应梦散（《夷坚志》）

　　人参（一寸，用官楝者） 胡桃（二枚，去壳，不去皮）

　　上以水二盏，姜五片，枣二枚，临卧煎服。盖人参定喘，带皮胡桃能敛肺也。

　　款冬花散（《和剂》）

　　知母 桑叶（洗，焙） 款冬花（去梗。各十两） 阿胶（炒） 麻黄（去根节） 贝母（去心，炒） 杏仁（去皮尖，各四十两） 甘草（炙） 半夏（汤洗，姜制。各二十两）

　　每服三钱，水一盏，姜三片，煎七分，食后温服。

　　二母散（《和剂》）

　　知母 贝母（各等分）

　　每服五钱，水二盏，姜三片，煎八分，温服无时。

　　四七汤（见气。）

　　紫菀茸汤（《济生》） 治饮食过度，或食煎爆，邪热伤肺，咳嗽咽痒，痰多唾血，喘急胁痛，不得睡卧。

　　紫菀茸（洗） 款冬花 百合（蒸，焙） 杏仁（去皮尖） 阿胶（蛤粉炒） 经霜桑叶 贝母（去心） 蒲黄（炒） 半夏（各一两，制） 犀角（镑） 甘草（炙） 人参（各半两）

　　上 咀，每服四钱，水盏半，姜五片，煎八分，食后温服。

　　润肺丸（《统旨》）

　　诃子 五味子 五倍子 甘草（各等分）

　　上为末，蜜丸噙化。久嗽，加罂粟壳。

　　清音丸（《统旨》）

　　桔梗 诃子（各一两） 甘草（五钱） 硼砂 青黛（各三钱） 冰片（三分）

　　上为细末，炼蜜丸，如龙眼大，每服一丸，噙化。

　　橄榄丸（《得效》）

　　百药煎 乌梅 甘草 石膏（各等分）

　　上为末，炼蜜丸，如弹子大。临卧噙化一丸。

　　清咽宁肺汤（《统旨》桔梗（二钱） 山栀（炒） 黄芩 桑皮 甘草 前胡 知母 贝母（各一钱）

　　水二盅，煎八分，食后服。

　　蛤蚧汤 治咳嗽吐脓血，及肺痿羸瘦，涎涕稠粘。

　　蛤蚧（酒浸，酥炙） 知母（焙） 贝母（焙） 鹿角胶（炙令燥） 枇杷叶（去毛，炙） 葛根 桑皮（炙）

　　人参 甘草（炙） 杏仁（汤浸，去皮尖双仁，炒，以上各一两）

　　每服三钱，水一盏半，煎至八分，去滓，不拘时温服。

　　保和汤 治劳证久嗽，肺燥成痿，服之决效。

　　知母 贝母 天门冬（去心） 麦门冬（去心） 款冬花（各一钱） 天花粉 薏苡仁（炒） 杏仁（去皮尖，炒，各五分） 五味子（十二粒） 马兜铃 紫菀 桔梗 百合 阿胶（蛤粉炒） 当归 百部（各六分） 粉草（炙） 紫苏 薄荷（各四分）

　　水二盅，姜三片，煎七分，入饴糖一匙，食后服。

　　吐血或痰带血，加炒蒲黄、生地黄、小蓟。痰多加橘红、茯苓、栝蒌仁。喘去紫苏、薄荷，加苏子、桑皮、陈皮。

　　知母茯苓汤 治肺痿喘嗽不已，往来寒热，自汗。

　　知母 白术（各八分） 茯苓（去皮） 五味子 人参 半夏（汤泡七次） 柴胡 甘草（炙。各一钱） 薄荷 川芎 阿胶（各半钱） 款冬花 桔梗 麦门冬 黄芩（各七分）

　　水二盅，生姜五片，煎至一盅，食后服。

　　紫菀散 治咳中有血，虚劳肺痿。

