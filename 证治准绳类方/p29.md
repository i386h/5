<!-- { "loadSidebar": true } -->
　　上作一服，水二盅，乌梅一枚，蜜一匙，煎至一盅，临睡服。

　　人参清肺汤（《和剂》） 治肺胃虚寒，咳嗽喘急，坐卧不安，并治久年劳嗽，吐血腥臭。

　　地骨皮 人参（去芦） 阿胶（麸炒） 杏仁（去皮尖，麸炒） 桑白皮（去粗皮） 知母 乌梅（去核）

　　炙甘草 罂粟壳（去蒂盖，蜜炙，各等分）

　　上 咀，每服三钱，水一盏半，乌梅、枣子各一枚，煎一盏，临卧温服。

　　参粟汤（《和剂》）

　　人参 款冬花 罂粟壳（醋炙，各等分）

　　每服四钱，水一盅，阿胶一钱，乌梅一个，煎七分，临卧温服。

　　丹溪久嗽丸子海蛤粉（研细） 胆星（臣） 杏仁（臣） 诃子（佐） 青黛（佐） 皂角（使）

　　上为末，姜汁丸，如桐子大。姜汤下。

　　久嗽乃积痰久留肺脘，粘滞如胶，气不能升降，或挟湿与酒而作。

　　香附子（童便浸） 僵蚕（炒） 海蛤粉 栝蒌仁 蜂房 杏仁 姜汁 竹沥 神曲（各等分）

　　上为末，蜜调噙化。

　　谢老人形实，夏月无汗，成久嗽痰。

　　半夏（姜制） 紫苏叶（各一两）

　　上二味，入莎末、蚬壳末、神曲末，以栝蒌瓤、桃仁半两和丸。先服三拗汤三帖，方服此丸子。

　　男子五十岁，旧年因暑月入冷水作劳患疟，后得痰嗽，次年夏末得弦脉而左手虚，叩之必汗少而有痰，身时时发热，痰如稠黄胶，与下项方药，仍灸大椎、风门、肺俞五处。

　　半夏（一两） 白术（七钱） 茯苓（六钱） 黄芩 陈皮 桔梗 枳壳 石膏（ 。各半两） 僵蚕（炒，二钱半） 五味子（一钱半）

　　上用神曲糊丸。姜汤下三十丸。先与三拗汤加黄芩、白术二帖，夜与小胃丹十丸，以搅其痰。

　　〔肾气〕八味丸（见虚损。） 生料鹿茸丸（见溲血。）

　　大菟丝子丸（《和剂》） 治肾气虚损，五劳七伤，脚膝酸疼，面色黧黑，目眩耳鸣，心忡气短，时有盗汗，小便滑数。

　　菟丝子（净洗，酒浸） 泽泻 鹿茸（去毛，酥炙） 石龙芮（去土） 肉桂（去粗皮） 附子（炮，去皮。各一两） 石斛（去根） 熟干地黄 白茯苓（去皮） 牛膝（酒浸一宿，焙干） 续断 山茱萸（去核） 肉苁蓉（酒浸，切，焙） 防风（去芦） 杜仲（去粗皮，炒去丝） 补骨脂（去毛，酒炒） 荜澄茄 沉香 巴戟（去心） 茴香（炒。各三两） 五味子 桑螵蛸（酒浸，炒） 覆盆子（去枝叶萼） 芎 （各半两）

　　上为细末，酒煮面糊丸，如桐子大。每服二十丸，空心温酒、盐汤任下。

　　〔时行〕参苏饮（见发热。）

　　〔干咳嗽〕丹溪云：干咳嗽极难治，此系火郁之证，乃痰郁其火邪在中，用苦桔梗以开之，下用补阴降火之剂，不已即成劳，倒仓法好。此不得志者有之，宜用补阴方，四物汤加竹沥，炒柏之类。

　　海藏云：甘桔汤，此仲景少阴咽痛药也。孙真人治肺痈吐脓血，用生甘草加减二十余条。（甘桔汤方，用桔梗三两，甘草一两，白水煎服。）

　　咳逆气者加陈皮，咳嗽者加贝母、知母，咳发渴者加五味子，吐脓血者加紫菀，肺痰者加阿胶，面目肿者加茯苓，呕者加生姜、半夏，少气者加人参、麦门冬，肤痛者加黄 ，目赤者加栀子、黄连，咽痛者加鼠粘子、竹茹，声不出者加半夏、桂枝，疫毒头肿者加鼠粘子、大黄、芒硝，胸痛膈不利者加枳壳，心胸痞者加枳实，不得眠者加栀子，发狂者加防风、荆芥，酒毒者加葛根、陈皮。

　　一中年妇人干咳，寸脉滑动似豆状，余皆散大不浮，左大于右，每五更心躁热有汗，但怒气则甚，与桔梗不开，诸药不效，遂以石膏、香附为君，芩、连、青黛、门冬、栝蒌、陈皮、炒柏、归、桔为臣，五味、砂仁、川芎、紫菀佐之，凡二十余帖而安。

　　〔喉中有声〕射干麻黄汤（仲景）

　　射干 细辛 紫菀 款冬花（各三两） 麻黄 生姜（各四两） 五味子 半夏（各半升） 大枣（七枚）

　　水一斗二升，先煮麻黄两沸，去上沫，纳诸药，煮取三升，分温三服。

　　白前汤（《千金》） 治咳逆上气，身体浮肿，短气肿满，旦夕倚壁不得卧，喉中水鸡声。

　　白前 紫菀 半夏 大戟（各三两）

　　水一斗，浸一宿，明旦煮取三升，分三服。

　　清金汤 治丈夫妇人远年近日咳嗽，上气喘急，喉中涎声，胸满气逆，坐卧不宁，饮食不下。

　　陈皮（去白） 薏苡仁 五味子 阿胶（炒） 茯苓（去皮） 紫苏 桑白皮 杏仁（去皮尖，炒）

　　贝母（去心） 款冬花 半夏曲 百合（各一钱） 粟壳（蜜炒） 人参 甘草（炙。各半钱）

　　上作一服，水二盅，生姜三片，枣二枚，乌梅一枚，煎一盅，食后服。

　　〔失音〕杏仁煎 治咳嗽，失音不出。

　　杏仁（去皮尖，三两，研） 生姜汁 白蜜饧糖（各一两半） 桑皮 贝母（去心） 木通（各一两二钱半） 紫菀（去土） 五味子（各一两）

　　上锉碎，用水三升，熬至半升，去滓，入前杏仁等四味，再熬成膏，每服一匕，含化。

　　一方，加款冬花，知母各一两。

　　通声煎 治咳嗽气促，胸中满闷，语声不出。

　　杏仁（一升，去皮尖双仁，炒，另研如泥） 木通 五味子 人参 桂心（去粗皮） 细辛 款冬花菖蒲 竹茹 酥（以上各三两） 白蜜 生姜汁（各一升） 枣肉（二升）

　　上前八味，锉如麻豆大，以水五升，微火煎五七沸，去滓，纳酥、蜜、姜汁并枣肉，再煎令稀稠得所，每服一匙，用温酒一小盏化下。一方无酒，含咽之。

　　〔热痰〕小陷胸汤（仲景）

　　黄连（一两） 半夏（半升洗） 栝蒌实（大者一枚）

　　上以水六升，先煮栝蒌，取三升，去滓，纳诸药，煮取二升，去滓，分温三服。

　　青礞石丸 去痰，或痞痛，经络中有痰。

　　青礞石（ ，五钱） 半夏（二两） 风化硝（二钱） 白术（一两） 陈皮 茯苓（各七钱半） 黄芩（半两）

　　上炒神曲，姜汁糊丸。

　　又方：礞石丸礞石（半两， ） 半夏（七钱半） 南星 茯苓（各五钱） 风化硝（二钱）

　　上为末，神曲糊丸。

　　痰嗽化痰方白芥子（去壳） 滑石（各半两） 贝母 南星（各一两） 风化硝（二钱半） 黄芩（酒洗，一两半）

　　上为末，汤浸蒸饼丸。（丹溪云：胁下痰，非芥子不能除。）

　　人参半夏丸（《宝鉴》） 化痰坠涎，止嗽定喘。疗风痰食痰，一切痰逆呕吐，痰厥头痛，或风气偏正头痛，或风壅头目昏，或耳鸣、鼻塞、咽干，胸膈不利。

　　人参 茯苓（去皮） 南星 薄荷（各半两） 寒水石 白矾（生用） 半夏 姜屑（各一两） 蛤粉（二两） 藿香（二钱半）

　　上为末，水面糊为丸，如桐子大。每服三十丸。姜汤下。食后，日三服，白汤亦得。

　　一方，加黄连（半两） 黄柏（二两），尤效。又治酒病，调和脏腑殊妙。

　　人参清镇丸 治热止嗽，消痰定喘。

　　人参 柴胡（各一两） 黄芩 半夏 甘草（炙，各七钱） 麦门冬 青黛（各三钱） 陈皮（二钱）

　　五味子（十三粒）

　　上为末，面糊丸，如桐子大。每服三十丸，温白汤送下，食后。

　　玉液丸 治风壅，化痰涎，利咽膈，清头目，止咳嗽，除烦热。

　　寒水石（ 令赤，出火毒，水飞过，三十两） 半夏（汤洗，焙，为细末） 白矾（枯，研细，各十两）

　　上研和匀，面糊丸，如桐子大。每服三十丸，食后用淡生姜汤下。

　　〔寒痰〕半夏温肺汤（《拔粹》） 治心腹中脘痰水冷气，心下汪洋，嘈杂，常多涎唾，口中清水自出，胁肋急胀，痛不欲食，此胃气虚冷所致，其脉沉弦细迟。

　　旋复花 人参 细辛 桂心 甘草 陈皮 桔梗 芍药 半夏（制。各半两） 赤茯苓（七钱半）

　　上 咀，每服四钱，生姜三片，水煎，食后服。

　　温中化痰丸 治停痰留饮，胸膈满闷，头眩目晕，咳嗽涎唾，或饮酒过多，呕哕恶心。

　　良姜（炒） 青皮（去白） 干姜（炒） 陈皮（去白。各五钱）

　　上为细末，醋煮面糊为丸，如桐子大。每服五十丸，食后用米饮送下。

　　〔风痰〕祛痰丸 治风痰喘嗽。

　　人参（去芦） 陈皮（去白） 青皮（去白） 茯苓（去皮） 白术（煨） 木香 天麻（各一两） 槐角子半夏（汤泡七次，各七钱半） 猪牙皂角（去皮弦子，酥炙，五钱）

　　上为细末，姜汁煮面糊为丸，如梧子大。每服五七十丸，食后温酒送下，生姜汤亦可。

　　〔气痰〕星香丸 治诸气嗽生痰。

　　南星 半夏（各三两，用白矾一两入水，同二味浸一宿） 陈皮（五两，米泔浸一周时，去白，取净三两） 香附子（三两，皂角水浸一周时，晒干）

　　上四味，俱不见火，碾为细末，姜汁煮面糊和丸，如梧子大。每服五十丸，食后淡生姜汤送下。

　　〔湿痰〕白术汤 治五脏受湿，咳嗽痰多，上气喘急，身体重痛，脉濡细。

　　白术（三钱） 白茯苓（去皮） 半夏（汤泡七次） 橘红（各二钱） 五味子 甘草（炙。各一钱）

　　上作一服，用水二盅，生姜五片，煎至一盅，不拘时服。

　　麻黄汤 治肺脏发咳，咳而喘急有声，甚则唾血。

　　麻黄（三钱） 桂枝（二钱） 甘草（一钱） 杏仁（二十粒）

　　上水煎服。

　　桔梗汤 治心脏发咳，咳而喉中如梗状，甚则咽肿喉痹。

　　苦桔梗（三钱） 甘草（六钱）

　　上水煎服。

　　小柴胡汤（见往来寒热。）

　　升麻汤 治脾脏发咳，咳而右胁下痛，痛引肩背，甚则不可以动。

　　升麻 白芍药 甘草（各二钱） 葛根（三钱）

　　上水煎服。

　　麻黄附子细辛汤 治肾脏发咳，咳则腰背相引而痛，甚则咳涎。又治寒邪犯齿，致脑齿痛，宜急用之，缓则不救。

　　麻黄 细辛（各二钱） 附子（一钱）

　　上水煎服。

　　乌梅丸 治胃腑发咳，咳而呕，呕甚则长虫出。

　　乌梅（三十枚） 细辛 附子 桂枝 人参 黄柏（各六钱） 干姜（一两） 黄连（一两五钱） 当归蜀椒（各四两）

　　上为末，先用酒浸乌梅一宿，去核蒸之，与米饭捣如泥为丸，桐子大。每服三十丸，白汤下。

