<!-- { "loadSidebar": true } -->
　　升麻 黄连（各五分） 黄芩（炒，四分） 连翘 桔梗（各三分） 鼠粘子 玄参 甘草 僵蚕（各二分） 防风（一分）

　　上 咀，总作一服，水二盏，煎至七分，去滓，稍热噙漱，时时咽之，前证良愈。止有牙齿无力，不能嚼物，宜以牢牙散治之。

　　羊胫骨灰 升麻（各二钱） 生地黄 黄连 石膏（各一钱） 白茯苓 人参（各五分） 梧桐泪（三分）

　　上为细末，入麝香少许研匀，临卧擦牙后，以温水漱之。

　　安抚初病时，右肩臂膊痛无主，持不能举，动多汗出，肌肉瘦，不能正卧，卧则痛甚。经云：汗出偏沮，使人偏枯。余思《针经》云：虚与实邻，决而通之。又云：留瘦不移，节而刺之，使经络通和，血气乃复。又云：陷下者灸之。为阳气下陷入阴中，肩膊时痛，不能运动，以火导之，火引而上。补之温之，以上证皆宜灸刺，为此先刺十二经之井穴，于四月十二日，右肩臂上肩井穴内，先针后灸二七壮，及至灸疮发，于枯瘦处渐添肌肉，汗出少，肩臂微有力。至五月初八日，再灸左肩井，次于尺泽穴，各灸二十八壮，引气下行，兴正气相接。次日臂膊又添气力，自能摇动矣。时值仲夏，暑热渐盛，以清肺饮子补肺气，养脾胃，定心气。

　　白芍药（五分） 人参 升麻 柴胡（各四分） 天门冬 麦门冬（各三分） 陈皮（二分半）

　　甘草（生二分，炙二分） 黄芩 黄柏（各二分）

　　上 咀，作一服，水二盏，煎至一盏，去滓温服，食后。汗多，加黄 五分。后以润肠丸，治其胸膈痞满，大便涩滞。

　　麻子仁（另研泥） 大黄（酒煨。各一两半） 当归尾 枳实（麸炒） 白芍药 桃仁泥 升麻（各半两） 人参 生甘草 陈皮（各三钱） 木香 槟榔（各二钱）

　　上除桃仁、麻仁外，为末，却入二仁泥，蜜和丸，如桐子大，每服七八十丸，温水食前服。初六日得处暑节，暑犹未退，宜微收，实皮毛，益胃气，秋以胃气为本。以益气调荣汤主之，药中加时药，使邪气不能伤也。

　　人参（三分，为臣，益气和中） 陈皮（二分，为佐，顺气和中） 熟地（二分，为佐，养血润燥，泻阴火） 白芍（四分为佐，补脾，微收，治肝木之邪） 白术（三分，为佐，养胃和中，浓肠胃） 升麻（二分，为使，使阳明气上升，滋荣百脉） 当归（二分，为佐，和血润燥） 黄 （五分，为君，实皮毛，止自汗，益元气） 半夏（三分，佐，疗风痰，强胃进食） 甘草（二分，炎，为佐，引用调和胃气，温中益气） 柴胡（二分，为使，引少阳之气，使出于胃中，乃行于天上。） 麦门冬（三分，为佐，犹有暑气未退，故加之安肺气，得秋分节不用）

　　上 咀，作一服，水二盏，煎至一盏，去滓，温服。忌食辛热之物，反助暑邪，秋气不能收，正气得复而安矣。

　　四物汤（见鼻衄。）

　　〔小便不利〕《三因》白散子 治肝肾中风，涎潮壅塞不语，呕吐痰沫，头目眩晕。兼治阴证伤寒，六脉沉伏，及霍乱吐泻，小便淋沥不通。

　　大附子（去皮脐，生） 滑石（桂府者，各半两） 制半夏（七钱半）

　　上为末，每服二钱，水二盏，姜七片，蜜半匙，煎七分，空心冷服。霍乱，加藿香；小便不利，加木通、灯芯、茆根煎。

　　〔痰涎壅盛〕二陈汤（见痰饮。）

　　星香汤（《易简》） 治中风痰盛，服热药不得者。

　　南星（八钱） 木香（一钱）

　　每服四钱，水一盏，姜十片，煎七分，不拘时温服。

　　藿香正气散 治伤寒头疼，憎寒壮热，或感湿气，霍乱吐泻。常服除山岚瘴气，伏暑吐泻，脚转筋。加香薷、扁豆、黄连，名藿薷汤。

　　大腹皮 白芷 茯苓 苏茎叶 藿香（各三两） 浓朴 白术 陈皮（去白） 苦梗 半夏（各二两）

　　炙甘草（一两）

　　上 咀，每服三钱，姜三片，枣一枚煎，热服。四君子汤（见虚劳。）

　　养正丹（见气。）

　　青州白丸子（《和剂》） 治男妇手足瘫痪，风痰壅盛，呕吐涎沫，及小儿惊风，妇人血风。

　　半夏（生，七两，水浸洗） 南星（生，三两） 白附子（生，二两） 川乌（生，半两，去皮脐）

　　上为末，以生绢袋盛，于井花水内摆出，如未出者，更以手揉出，如有滓更研，再入绢袋，摆尽为度，置瓷盆中，日晒夜露，至晓撇去旧水，别用井水搅，又晒，至来日早再换新水，搅如此法，春五日，夏三日，秋七日，冬十日，去水晒干后如玉片，研细，以糯米粉煎粥清丸，绿豆大。姜汤下二十丸，无时。

　　如瘫痪风，温酒下；小儿惊风，薄荷汤下三五丸。

　　碧霞丹 治卒中急风，眩晕僵仆，痰涎壅塞，心神迷闷，牙关紧急，目睛上视，及五种痫病，涎潮搐溺。

　　石绿（研九度飞，十两） 附子尖 乌头尖 蝎梢（各七十个）

　　上三味，为末，入石绿令匀，面糊为丸，如鸡头实大。每服急用薄荷汁化下一丸，更入酒半合，温暖服之，须臾吐出痰涎，然后随证治之，如牙关紧急，斡开灌之，立验。

　　〔口噤〕稀涎散 治中风不语，牙关紧急，单蛾双蛾。

　　江子仁（六粒，每粒分作两半） 牙皂（三钱，切片） 明矾（一两）

　　上先将矾化开，却入二味搅匀，待矾枯为末，每用三分吹入，诸病皆愈。痰涎壅盛者，以五分灯芯汤下，喉中之痰逆上者即吐，膈间者即下。

　　凡中风口噤不能开，用白盐梅揩齿，即能开。

　　〔口眼 斜〕清阳汤（东垣） 治口 斜，颊腮紧急，胃中火盛，汗不出而小便数。

　　黄 当归身 升麻（各二钱） 葛根（一钱半） 炙甘草 红花 黄柏（酒） 桂枝（各一钱） 苏木生甘草（各五分）

　　咀，作一服，酒三盏，煎至一盏三分，去滓稍热，食前服讫，以火熨摩紧急处即愈。夫口 筋急者，是筋脉血络中大寒，此药少代燔针劫刺，破恶血以去凝结，内泄冲脉之火炽。

　　秦艽升麻汤（《宝鉴》） 治中风手足阳明经，口眼 斜，四肢拘急，恶风寒。

　　升麻 葛根 甘草（炙） 芍药 人参（各半两） 秦艽 白芷 防风 桂枝（各三钱）

　　每服一两，水二盏，连须葱根白三茎，煎至一盏，去滓，稍热服，食后。服药毕，避风寒卧，得微汗出则止。

　　〔半身不遂〕顺风匀气散（《良方》） 治中风中气，半身不遂，口眼 斜，先宜服此。

　　白术（四钱） 人参 天麻（各一钱） 沉香 白芷 紫苏 木瓜 青皮 甘草（炙。各半钱） 乌药（三钱）

　　分作二帖，每帖水二盏，生姜三片，煎八分，温服，二滓并煎。风气腰痛，亦宜服之。

　　虎骨散（《简易》） 治半身不遂，肌肉干瘦，为偏枯，忌用麻黄发汗，枯津液，惟此方润筋去风。

　　当归（二两） 赤芍药 续断 白术 本 虎骨（各一两） 乌蛇肉（半两）

　　为细末，每服二钱，食后温酒调下。骨中烦疼加生地黄一两，脏寒自利加天雄半两。

　　虎胫骨酒（《济生》） 治中风偏枯不随，一切诸风挛拳。

　　石斛（去根） 石楠叶 防风 虎胫骨（酥炙） 当归 茵芋叶 杜仲（炒） 川牛膝 芎狗脊（燎去毛） 川续断 巴戟（去心。各一两）

　　上锉如豆，囊药，以酒一斗，渍十日，每热服一盏，无时。

　　黄 酒 治风湿痹，身体痹麻，皮肤瘙痒，筋脉拘挛，言语謇涩，手足不遂，时觉不仁。（见着痹。）

　　治半身不遂，口眼 斜，头目眩晕，痰火炽盛，筋骨时疼。此乃原于血虚血热，挟痰挟火，经络肌表之间，先已有其病根，后因感冒风寒，或过嗜醇酒膏粱而助痰火，或恼怒而逆肝气，遂有此半身不遂之证。

　　其在于经络肌表筋骨之间，尚未入脏腑，并以此方治之。盖此方有补血活血之功不致于滞，有健脾燥湿消痰之能不致于燥，又清热运动疏风，开经络，通腠理，内固根本，外散病邪，王道剂也，多服见功。

　　白术 川芎（各一钱半） 南星 半夏 芍药 茯苓 天麻（各一钱） 川当归 生地黄 熟地黄牛膝 酸枣仁 黄芩 橘红（各八分） 羌活 防风 桂（各六分） 红花 甘草（炙，各四分） 黄柏（三分）

　　水煎，入竹沥、姜汁，侵晨服。

　　〔失音不语〕地黄饮子（《宣明》） 治舌喑不能言，足废不能用，肾虚弱，其气厥不至舌下。

　　熟地黄 巴戟（去心） 山茱萸（去核） 肉苁蓉（酒浸焙） 石斛 附子（炮） 五味子 白茯苓 菖蒲 远志（去心） 官桂 麦门冬（去心。各等分锉）

　　上为末，每服三钱，生姜五片，枣一枚，薄荷七叶，水一盏半，煎八分，服无时。

　　涤痰汤 治中风痰迷心窍，舌强不能言。

　　南星（姜制） 半夏（汤洗七次，各二钱半） 枳实（麸炒） 茯苓（去皮。各二钱） 橘红（一钱半） 石菖蒲 人参（各一钱） 竹茹（七分） 甘草（半钱）

　　上作一服，水二盅，生姜五片，煎一盅，食后服。

　　凉膈散（见发热。）

　　加味转舌膏连翘 远志 薄荷 柿霜（各一两） 石菖蒲（六钱） 栀子（炒） 防风 桔梗 黄芩（酒炒） 玄明粉甘草 酒大黄（各五钱） 犀角 川芎（各三钱）

　　上为末，炼蜜丸，弹子大，朱砂五钱为衣。食后临卧，薄荷汤嚼下一丸。

　　解语汤（一方，有石菖蒲、远志。）

　　羌活 防风 天麻 肉桂 川芎 南星 陈皮 白芷 当归 人参 甘草 酸枣仁 羚羊角（各等分）

　　水煎，入竹沥半盏，再一二沸服。

　　诃子汤（见喑。）

　　正舌散（《宝鉴》） 治中风，舌强语涩。

　　雄黄（研） 荆芥穗（各等分）

　　上为末，每服二钱，豆淋酒调下。

　　茯神散（《宝鉴》） 治证同前。

　　茯神心（炒，一两） 薄荷（焙，二两） 蝎梢（去毒，五钱）

　　上为末，每服一二钱，温酒调下。

　　治中风不语 取龟尿少许，点于舌，神效。

　　取龟尿法：（置龟于新荷叶上，以猪发鼻内戳之，立出。）

　　清心散青黛 硼砂 薄荷（各二钱） 牛黄 冰片（各三分）

　　上为末，先以蜜水洗舌，后以姜汁擦舌，将药末蜜水调稀，搽舌本上。

