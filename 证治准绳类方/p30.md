<!-- { "loadSidebar": true } -->
　　黄芩半夏生姜汤 治胆腑发咳，呕苦水如胆汁。

　　黄芩（炒） 生姜（各三钱） 甘草（炙） 半夏（各二钱）

　　上姜、水煎服。

　　赤石脂禹余粮汤 治大肠腑发咳，咳而遗矢。

　　赤石脂 禹余粮（各二两，并打碎）

　　上水煎服。

　　芍药甘草汤 治小肠腑发咳，咳而失气。

　　芍药 甘草（炙。各四钱）

　　上水煎服。

　　茯苓甘草汤 治膀胱腑发咳，咳而遗溺。

　　茯苓（二钱） 桂枝（二钱五分） 生姜（五大片） 炙甘草（一钱）

　　上水煎服。

　　钱氏异功散 治久咳不已，或腹痛少食，面肿气逆。又治脾胃虚弱，饮食少思等证。

　　人参 茯苓 白术 甘草 陈皮（各等分）

　　上每服三五钱，姜、枣水煎服。

　　〔肺痿〕人参养肺汤 治肺痿咳嗽有痰，午后热，并声嘶者。

　　人参（去芦） 阿胶（蛤粉炒） 贝母 杏仁（炒） 桔梗 茯苓 桑皮 枳实 甘草（以上各一钱） 柴胡（二钱） 五味子（半钱）

　　上水二盅，生姜三片，枣一枚，煎至一盅，食远服。

　　〔肺胀〕越婢加半夏汤（见喘。）

　　第二册

　　喘

　　三拗汤 华盖散（俱见咳嗽。） 渗湿汤（见伤湿。） 白虎汤（见发热。）

　　越婢加半夏汤（《金匮》）

　　麻黄（六两） 石膏（半斤） 生姜（三两） 甘草（一两） 半夏（半升） 大枣（十五枚）

　　上六味，以水六升，先煮麻黄，去上沫，纳诸药，煮取三升，分温三服。

　　小青龙加石膏汤（《金匮》）

　　麻黄 芍药 桂枝 细辛 甘草 干姜（各三钱） 五味子 半夏（各半升） 石膏（二两）

　　上九味，以水一斗，先煮麻黄，去上沫，纳诸药煮取三升，强人服一升，羸者减之，日三服，小儿服四合。

　　麻黄定喘汤（东垣） 治小儿寒郁而喘，喉鸣，腹内鸣坚满，鼻流清涕，脉沉急而数。

　　麻黄 草豆蔻（各一钱） 益智仁（一分半） 浓朴 吴茱萸（各二分） 甘草 柴胡梢 黄芩（生，各一分） 当归尾 苏木 升麻 神曲（各半分） 红花（少许） 全蝎（一枚）

　　上分二服，水一大盏，煎七分，稍热服，食远。忌风寒，微汗效。

　　麻黄苍术汤（东垣） 治秋暮冬天每夜连声嗽不绝，大喘，至天明日高方缓，口苦，两胁下痛，心下痞闷，卧而多惊，筋挛肢节痛，痰唾涎沫，日晚神昏呵欠，不进饮食。

　　柴胡根 羌活根 苍术（各五分） 麻黄（八分） 防风根 甘草根（生） 归梢（各四分） 黄芩熟甘草（各三分） 五味子（九个） 草豆蔻（六分） 黄 （一钱半）

　　上分二帖，水煎，稍热服，临卧。

　　四磨汤 四七汤（俱见气。）

　　平气散（《宝鉴》）

　　白牵牛（二两，半生半炒，取头末一半） 青皮（去白） 鸡心槟榔（各三钱） 陈皮（去白，半两） 大黄（七钱）

　　上为细末，每服三钱，生姜汤一盏调下，无时。

　　《内经》曰：肺苦气上逆，急食苦以泻之。故白牵牛苦寒，泻气分湿热上攻喘满，故以为君。陈皮苦温，体轻浮，理肺气；青皮苦辛平，散肺中滞气，故以为臣。槟榔辛温。性沉重，下痰降气，大黄苦寒荡涤满实，故以为使也。

　　加减泻白散桑白皮（一两） 地骨皮 知母 陈皮（去白） 桔梗（各五钱） 青皮（去白） 黄芩 炙甘草（各三钱）

　　上 咀，每服五钱，水二盏，煎至一盏，食后温服。

　　木防己汤（《金匮》）

　　木防己（三两） 石膏（鸡子大一块） 桂枝（二两） 人参（四两）

　　上四味，以水六升，煮取二升，分温再服。

　　木防己加茯苓芒硝汤木防己 桂枝（各二两） 人参 茯苓（各四两） 芒硝（三合）

　　上五味，以水六升，煮取二升，去滓，纳芒硝，再微煎，分温再服。微利则愈。

　　葶苈大枣泻肺汤（《三因》） 治肺痈，胸膈胀满，上气喘急，身面目俱浮肿，鼻塞声重，不知香臭。

　　葶苈（不以多少，炒令黄）

　　上件细研，丸如弹子大，水三盏，枣十枚，煎一盏，去枣，入药煎七分，食后服。法令先投小青龙汤三服，乃进此药。即《济生》葶苈散，汤使不同。（《济生方》炒甜葶苈、桔梗、栝蒌子、薏苡仁、升麻、桑皮、葛根各一两，炙甘草半两。）

　　干缗汤（《妇人大全》） 治喘急有风痰者。

　　半夏（七个，炮制，四片破之） 皂角（去皮弦） 甘草（炙。各一寸） 生姜（如指大）

　　上用水一碗，煮去半，顿服。一方，不用甘草，但用半夏末一两，皂角半两，生姜七片，同入纱袋中，水三升，煎至一盏五分，以手揉洗取清汁，分作三服，并服二服效。

　　半夏丸（《保命》） 治因伤风而痰作喘逆，兀兀欲吐，恶心欲倒。

　　半夏（一两） 槟榔 雄黄（各三钱）

　　上为细末，姜汁浸蒸饼为丸，桐子大。每服三五十丸，姜汤下。小儿丸如米大。

　　人参半夏丸（见嗽。） 沉香滚痰丸（见痰饮。）

　　槐角利膈丸（《宝鉴》） 治风胜痰实，胸满，及喘满咳嗽。

　　皂角（一两，酥炙，去皮弦子） 半夏 槐角（炒，各半两） 牵牛（一两半）

　　上同为细末，生姜汁面糊丸，如桐子大。每服三十丸，食后生姜汤下。

　　定喘饼子（《宝鉴》）

　　芫花（醋浸一宿，炒） 桑白皮（炒） 吴茱萸（炒） 马兜铃 陈皮（去白。各一两） 寒食面（三两）

　　白牵牛（三两，半生半炒，取头、末二两）

　　上为末，和匀，滴水丸如樱桃大，捏饼子。取热灰半碗，在锅内同炒饼子热，每夜服一饼，嚼烂，煎马兜铃汤下。如患人心头不快，加上一饼或二饼，至微明利下，神效。

　　妇人有胎者不可服。

　　木香金铃散（《保命》） 治暴热心肺，上喘不已。

　　大黄（五钱） 金铃子（去核） 木香（各三钱） 朴硝（二钱） 轻粉（少许）

　　上为末，柳白皮煎汤调下，食后，参四钱，以利为度。

　　麦门冬汤（《金匮》）

　　麦门冬（七升） 半夏（一升） 人参（二两） 甘草（二两） 粳米（三合） 大枣（十二枚）

　　上六味，以水一斗二升，煮取六升，温服一升，日三夜一服。

　　天门冬丸（《保命》） 治妇人喘嗽，手足烦热，骨蒸寝汗，口干引饮，面目浮肿。

　　天门冬（十两，去心） 麦门冬（八两，去心） 生地黄（三斤，取汁为膏）

　　上前二味为细末，膏子为丸，如桐子大。每服五十丸，逍遥散下。逍遥散须去甘草，加人参。或与王氏《博济方》人参荆芥散亦得。如面肿不已，经曰：面肿因风，故宜汗。麻黄、桂枝可发其汗，后与柴胡饮子去大黄。咳论曰：治脏者治其 ，治腑者治其合，浮肿者治其经。治 者治其土也，治合者亦治其土也，如兵围魏救赵之法也。

　　人参平肺散（东垣） 治肺受热而喘。

　　桑白皮（炒，二钱） 知母（一钱半） 甘草（炙） 茯苓 人参 地骨皮 天门冬（去心。各一钱）

　　青皮 陈皮（各六分） 五味子（三十粒，捶碎）

　　水二盅，生姜五片，煎一盅，食远温服。如热甚，加黄芩、薄荷叶（各一钱）。

　　参苏温肺汤（东垣） 治肺受寒而喘。

　　人参 肉桂 甘草 木香 五味子 陈皮 制半夏 桑白皮 白术 紫苏茎叶（各二两） 白茯苓（一两）

　　上 咀，每服五钱，水一盏半，生姜三片，煎至七分，去滓，食后温服。如冬寒，每服不去节麻黄半分，先煎去沫，下诸药。

　　调中益气汤（见劳倦。） 分气紫苏饮（见气。）

　　《指迷》七气汤 即大七气汤去三棱，加半夏。（见积聚。）

　　安肾丸（和剂） 治肾经久积阴寒，膀胱虚冷，下元衰惫，耳重唇焦，腰腿肿疼，脐腹撮痛，两胁刺胀，小腹坚疼，下部湿痒，夜梦遗精，恍惚多惊，皮肤干燥，面无光泽，口淡无味，不思饮食，大便溏泄，小便滑数，精神不爽，事多健忘。常服补元阳，益肾气。

　　肉桂（去粗皮，不见火） 川乌头（炮。去皮脐，各十六两） 桃仁（麸炒） 白蒺藜（炒，去刺）

　　巴戟（去心） 山药 茯苓（去皮） 肉苁蓉（酒浸，炙） 石斛（去根，炙） 萆 白术 破故纸（各四十八两）

　　上为末，炼蜜为丸，如梧子大。每服三十丸，温酒或盐汤送下，空心食前。小肠气，茴香酒下。

　　小安肾丸（附） 治肾气虚乏，下元冷惫，夜多旋溺，肢体倦怠，渐觉羸瘦，腰膝沉重，嗜卧少力，精神昏愦，耳作蝉鸣，面无颜色，泄泻肠鸣，眼目昏暗，牙齿蛀痛。

　　香附子 川乌头 川楝子（以上各一斤，用盐四两，水四升，同煮候干，切，焙） 香（十二两）

　　熟地黄（八两） 川椒（去目及闭口者，微炒出汗，四两）

　　上六味，为细末，酒糊为丸，如桐子大。每服二十丸至三十丸，空心临卧，盐汤、盐酒任下。

　　八味丸（见虚劳。） 养正丹（见气。） 息贲丸（见积聚。）

　　加减泻白散（《发明》） 治阴气在下，阳气在上，咳嗽呕吐喘促。

　　桑白皮（一两） 茯苓（三钱） 地骨皮（七钱） 甘草 陈皮 青皮（去白） 五味子 人参（去芦。各半两）

　　上 咀，每服四钱，水一盏半，入粳米数十粒同煎，温服，食后。

　　定喘奇方 治稠痰壅盛，体肥实而喘者。

　　广橘红（二两，用明矾五钱同炒香，去矾不用） 半夏（一两半） 杏仁（麸炒） 栝蒌仁（去油。各一两）

　　炙甘草（七钱） 黄芩（酒拌晒干，五钱） 皂角（去皮弦子，烧存性，三钱）

　　上为末，蒸饼用淡姜汤打糊为丸，绿豆大。每食后白汤下一钱。日二次。服三五日，大便下稠痰而愈。（虚弱人，每服七分。）

　　人参定喘汤 治肺气上逆喘，喉中有声，坐卧不安，胸膈紧痛，及治肺感寒邪，咳嗽声重。

　　人参（去芦） 麻黄（去节） 阿胶（蛤粉炒） 半夏曲 五味子 罂粟壳（去蒂，蜜炙） 甘草（各一钱）

　　桑白皮（二钱）

　　上作一服，用水二盅，姜三片，煎至一盅，食后服。

　　团参散 治肺气不利，咳嗽上喘。

　　紫团参 紫菀茸（各三钱） 款冬花（二钱）

　　上作一服，水二盅，乌梅一枚，煎一盅，食远服。

　　杏参散 治坠堕惊恐，或度水跌仆，疲极喘息。

