<!-- { "loadSidebar": true } -->
　　上为末，每服四钱，水煎，不犯铁器，慢火煎之。兼治不时吐痢，霍乱，腹撮痛，大渴烦躁，四肢逆冷，冷汗自出，两脚转筋，痛不可忍者，须井中沉令极冷，顿服之乃效。

　　桂苓白术散（《宝鉴》） 治冒暑饮食所伤，传受湿热内盛，霍乱吐泻，转筋急痛，满腹痛闷，小儿吐泻惊风，皆宜服此。

　　桂枝 人参 白术 白茯苓（各半两） 泽泻 甘草 石膏 寒水石（各一两） 滑石（二两）

　　一方，有木香、藿香、葛根各半两。

　　上为细末，每服三钱，白汤调下，或新汲水姜汤下亦可。

　　桂苓甘露饮（《宝鉴》） 流湿润燥，治痰涎，止咳嗽，调脏腑寒热呕吐，服之令人遍身气液宣平，及治水肿泄痢。

　　肉桂 藿香 人参（各半两） 木香（二钱半） 白茯苓（去皮） 白术 甘草 泽泻 葛根石膏 寒水石（各一两） 滑石（二两）

　　上为末，每服三钱、白汤、冷水任调下。

　　六和汤（见伤暑。）

　　苏合香丸（见卒中。）

　　除湿汤（见中湿。）

　　诃子散（《三因》） 治老幼霍乱，一服即效。

　　诃子（炮，去核） 甘草（炙） 浓朴（姜制） 干姜（炮） 神曲（炒） 草果（去壳） 良姜（炒） 茯苓 麦芽（炒） 陈皮（各等分）

　　上为细末，每服二钱，候发不可忍时，用水煎，入盐少许服之。

　　七气汤（《三因》） 治七气郁结五脏之间，互相刑克，阴阳不和，挥霍变乱，吐痢交作。

　　半夏（汤泡） 浓朴 白芍药 茯苓（各二钱） 桂心 紫苏 橘红 人参（各一钱）

　　上作一服，用水二盅，生姜七片，红枣一枚，煎至一盅，不拘时服。

　　吴茱萸汤（《良方》） 治冒暑伏热，腹痛作泻或痢，并饮水过度，霍乱吐泻，其证始因饮冷，或冒寒，或忍饥，或大怒，或乘舟车，伤动胃气，令人上吐下泻并行，头旋眼晕，手脚转筋，四肢逆冷，用药迟慢，须臾不救。

　　吴茱萸 木瓜 食盐（各半两）

　　上同炒令焦，先用瓷瓶盛水三升，煮令百沸，入药煎至二升以下，倾一盏，冷热随病患服之。卒无前药，用枯白矾为末，每服一大钱，沸汤调服。更无前药，用盐一撮，醋一盏，同煎至八分，温服。或盐梅咸酸等物皆可服。

　　通脉四逆汤（见泄泻。） 五苓散（见消瘅。） 四逆汤（见厥。） 平胃散（见中食。） 建中汤（见伤寒吐。）

　　建中加木瓜柴胡汤 平胃散加木瓜亦可。

　　桂枝（二两半） 芍药（二两） 甘草（一两） 胶饧（半升） 生姜（一两半） 大枣（六枚） 木瓜 柴胡（各五钱）

　　每服一两，水三盏，煎一盏半，去渣，下胶饧两匙服。

　　四君子加白芍药高良姜汤四君子汤（各一两） 白芍药 良姜（各五钱）

　　同前法煎服。

　　四君子加姜附浓朴汤四君子汤（各一两） 生姜 附子（炮） 浓朴（姜制。各三钱）

　　同前法煎服。

　　建中加附子当归汤桂枝（一两） 芍药（二两） 甘草（半两） 胶饧（半升） 附子（炮） 当归（各三钱） 生姜（一两半） 大枣（六枚）

　　同前法煎。

　　藿香正气散（见中风。） 来复丹（见中暑。） 神保丸（见伤饮食。） 养正丹（见气。） 四顺汤即理中汤倍加甘草。十补散即十全大补汤。

　　木瓜汤（《直指》） 治吐泻不已，转筋扰闷。

　　酸木瓜（一两） 茴香（二钱半，微炒） 吴茱萸（半两，汤洗七次） 甘草（炙，二钱）

　　上锉散，每四钱，姜五片，紫苏十叶，空腹急煎服。

　　止渴汤（《良方》）

　　人参（去芦） 麦门冬（去心） 茯苓（去皮） 桔梗 栝蒌根 葛根 泽泻 甘草（炙。各五钱）

　　上为细末，每服二钱，不拘时，蜜汤调下。

　　增损缩脾饮（《宝鉴》）

　　草果 乌梅 甘草 砂仁（各四两） 干葛（二两）

　　每服五钱，生姜五片同煎以水浸极冷，旋旋服之，无时。

　　茯苓泽泻汤（《三因》）

　　茯苓（八两） 泽泻（四两） 甘草（炙） 桂心（各二两） 白术（三两）

　　每服四钱，生姜三片同煎，食前服。一方，有小麦五两。

　　麦门冬汤（《良方》）

　　麦门冬（去心） 白茯苓（去皮） 半夏（汤泡七次） 橘皮 白术（各一钱半） 人参 小麦 甘草（炙，各一钱）

　　水二盅，生姜五片，乌梅少许，同煎至一盅，不拘时服。

　　白术散（《良方》） 治伤寒杂病一切吐泻烦渴，霍乱虚损气弱，保养衰老，及治酒积呕哕。

　　白术 茯苓（去皮） 人参 藿香（各半两） 葛根（一两） 木香（二钱半） 甘草（炙，一两半）

　　上为细末，每服二钱，白汤调下。如烦渴，加滑石二两，甚者加姜汁，续续饮之，无时。

　　乌梅散（《良方》）

　　乌梅肉（微炒） 黄连（去须，微炒） 当归（微炒） 附子（炮裂，去皮脐） 熟艾（以上各七钱半） 阿胶（捣碎，炒令燥） 肉豆蔻（去壳） 赤石脂（以上各一两） 甘草（炙，半两）

　　上为细末，不拘时，粥饮调下二钱。

　　黄连丸（《良方》）

　　黄连（去须，微炒） 黄柏（微炒） 浓朴（去皮，生姜汁涂炙令香，以上各七钱半） 当归（微炒） 干姜（炮裂） 木香（不见火） 地榆（以上各半两） 阿胶（捣碎，炒黄燥，一两）

　　上为末，炼蜜和捣二三百杵，丸如桐子大。每服二十丸，不拘时，粥饮送下。

　　止血汤（《良方》） 治霍乱下焦虚寒，或便利后见血。

　　当归（焙） 桂心（去粗皮） 续断（各三两） 生地黄（焙） 干姜（炮制。各四两） 阿胶（炙令燥） 蒲黄甘草（炙。各二两）

　　上捣筛，每服三钱，水一盏，煎七分，去滓温服，日三服。

　　赤石脂汤（《良方》） 治霍乱下焦热结，或痢下脓血烦痛。

　　赤石脂（四两） 升麻 白术（各一两半） 乌梅（去核，炒干） 干姜（炮裂。各一两） 陈廪米（微炒）

　　栀子仁（各半两）

　　上捣筛，每服五钱，水一盏半，煎八分，去滓，空心温服。

　　浓朴汤（《良方》） 治干霍乱。

　　浓朴（去皮，生姜汁涂炙令香） 枳壳（去瓤，麸炒） 高良姜 槟榔 朴硝（各七钱半） 大黄（炒，二两）

　　上捣筛，每服三钱，水一盏半，煎一盏，温服。

　　活命散 治脾元虚损，霍乱不吐泻，腹胀如鼓，心胸痰壅。

　　丁香（七粒） 菖蒲根（半两） 甘草（炙，一两） 生姜（半两） 盐（一合）

　　上锉碎，用童便一盏半，煎一盏，分二次温服。

　　冬葵子汤（《良方》） 治干霍乱，大小便不通，手足俱热，闷乱。

　　冬葵子 滑石（研） 香薷（各二两） 木瓜（一枚，去皮瓤）

　　上捣筛，每服五钱，水二盅，煎一盅，温服，日四五服。

　　人参散（《大全》） 治脾胃虚寒，霍乱吐泻，心烦腹痛，饮食不入。

　　人参 浓朴（姜制） 橘红（各一钱） 当归 干姜（炮） 甘草（炙。各五分）

　　上用枣，水煎服。

　　人参白术散（《良方》） 治脾胃虚弱，吐泻作渴，不食。

　　白术 茯苓 人参 甘草（炒） 木香 藿香（各五分） 干葛（一钱）

　　上用水煎服。吐甚，加生姜汁频饮之。

　　木瓜煎（《良方》） 治吐泻转筋，闷乱。

　　吴茱萸（汤炮七次） 生姜（切。各二钱半） 木瓜（木刀切，一两半）

　　每服二三钱，用水煎。

　　第三册

　　关格

　　柏子仁汤人参 半夏 白茯苓 陈皮 柏子仁 甘草（炙） 麝香（少许，另研）

　　上生姜煎，入麝香调匀和服。加郁李仁更妙。

　　人参散人参 麝香 片脑（各少许）

　　上末，甘草汤调服。

　　既济丸（《会编》） 治关格，脉沉细，手足厥冷者。

　　熟附子（童便浸） 人参（各一钱） 麝香（少许）

　　上末，糊丸如桐子大，麝香为衣。每服七丸，灯芯汤下。

　　槟榔益气汤（《会编》） 治关格劳后，气虚不运者。

　　槟榔（多用） 人参 白术 当归 黄 陈皮 升麻 甘草 柴胡 枳壳上生姜煎服。

　　木通二陈汤（《会编》） 治心脾疼后，小便不通，皆是痰隔于中焦，气滞于下焦。

　　木通 陈皮（去白） 白茯苓 半夏（姜制） 甘草 枳壳上生姜煎服，服后探吐。更不通，加味小胃丹，加味控痰丸。

　　导气清利汤（《会编》） 治关格吐逆，大小便不通。

　　猪苓 泽泻 白术 人参 藿香 柏子仁 半夏（姜制） 陈皮 白茯苓 甘草 木通栀子 黑牵牛 槟榔 枳壳 大黄 浓朴（姜制） 麝香（少许）

　　上生姜煎服，兼服木香和中丸。吐不止，灸气海、天枢；如又不通，用蜜导。

　　加味麻仁丸（《会编》） 治关格大小便不通。

　　大黄（一两） 白芍药 浓朴（姜汁炒） 当归 杏仁（去皮尖） 麻仁 槟榔 南木香 枳壳（各五钱） 麝香（少许）

　　上为末，蜜丸。熟水下。

　　皂角散（《会编》） 治大小便关格不通，经三五日者。

　　大皂角（烧存性）

　　上为末，米汤调下。又以猪脂一两煮熟，以汁及脂俱食之。又服八正散加槟榔、枳壳、朴硝、桃仁、灯芯草、茶根。

　　大承气汤（见伤寒潮热。）

　　第三册

　　呃逆

　　大补阴丸（丹溪） 降阴火，益肾水。

　　黄柏（盐酒拌，新瓦上炒褐色） 知母（去皮，酒拌湿炒，各四两） 熟地黄（怀庆肥大沉水者，酒洗，焙干用） 败龟板（酥炙黄，各六两）

　　上细末，猪脊髓加炼蜜为丸，如桐子大。每服五十丸，空心姜、盐汤下。

　　大补丸（丹溪） 治肾经火，燥下焦湿。

　　黄柏（酒炒褐色）

　　为末，水丸。随证用药送下。理中汤（见霍乱。）

　　橘皮竹茹汤陈皮（二升） 竹茹（二升） 大枣（三十枚） 生姜（半斤） 甘草（五两） 人参（一两）

　　以水一斗，煮取三升，温服一升，日五服。

　　黄连泻心汤（见痞。） 小承气汤（见大便不通。） 调胃承气汤（见发热。） 桃仁承气汤（见蓄血。）

　　木香和中丸（见大便不通。） 二陈汤 导痰汤（并见痰饮。）

　　陈皮汤陈皮（四两） 生姜（半斤）

