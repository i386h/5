<!-- { "loadSidebar": true } -->
　　以水七升，煮取三升，温服一升，下咽即愈。

　　小青龙汤（见咳嗽。）

　　柿钱散（洁古）

　　柿钱 丁香 人参（各等分）

　　上为细末，水煎，食后服。

　　丁香柿蒂散（《宝鉴》）

　　丁香 柿蒂 青皮 陈皮（各等分）

　　上为粗末，每服三钱，水一盏半，煎七分，去渣温服，无时。

　　羌活附子汤（《宝鉴》）

　　羌活 附子（炮） 木香 茴香（炒，各五钱） 干姜（一两）

　　上为细末，每服二钱，水一盏半，盐一撮，煎二十沸，和滓热服。

　　小半夏茯苓汤（见呕吐。） 枳实半夏汤（见伤饮食。） 木香调气散（见中气。） 丁香煮散（见不能食。）

　　丁香散（《妇人良方》） 治心烦呃噫。

　　丁香 白豆蔻（各半两） 伏龙肝（一两）

　　上为末，煎桃仁、吴茱萸汤，每服一钱调下。

　　羌活散（同上） 治呃逆。

　　羌活 附子（炮） 茴香（炒。各半两） 木香 白姜（炮。各一钱）

　　上为末，每服二钱，水一盏，盐一捻，煎服。

　　参附汤（同上） 治阳气虚寒，自汗恶寒，或手足逆冷，大便自利；或脐腹疼痛，呃逆不食；或汗多发痉等症。

　　人参（一两） 附子（炮，五钱）

　　上姜、枣，水煎，徐徐服。去人参，加黄 ，名 附汤。

　　第三册

　　噫

　　旋复代赭汤（见伤寒痞。）

　　枳壳散（《本事》） 治心下蓄积，痞闷或作痛，多噫败卵气。

　　枳壳 白术（各半两） 香附（一两） 槟榔（二钱）

　　上为细末，每服二钱，米饮调下，日三服，不拘时候。

　　丹溪治宣州人，与前方，证皆除，气上筑心膈，噫气稍宽，脉之右关弱短，左关左尺长洪大而数，此肝有热，宜泻肝补脾。

　　青皮（一钱） 白术（二钱半） 木通 甘草（二分）

　　煎，下保和丸十五粒，抑青丸二十粒。

　　噫气，胃中有火有痰。

　　南星（制） 半夏 软石膏 香附各等分，水煎服。

　　第三册

　　诸逆冲上

　　调中益气汤（见劳倦。）

　　苏子降气汤（见诸气。）

　　黑锡丹（《和剂》） 治痰气壅塞，上盛下虚，心火炎盛，肾水枯竭，一应下虚之证，及妇人血海久冷无子，赤白带下。

　　沉香 葫芦巴（酒浸，炒） 附子（炮） 阳起石（研细水飞，各一两） 肉桂（半两） 破故纸 舶茴香（炒） 肉豆蔻（面裹煨） 木香 金铃子（蒸，去皮核，各一两） 硫黄 黑锡（去滓秤，各二两）

　　上用黑盏或新铁铫内如常法结黑锡、硫黄砂子，地上出火毒，研令极细，余药并细末和匀，自朝至暮，以研至黑光色为度，酒糊丸，如梧子大，阴干，入布袋内擦令光莹。

　　每四十丸，空心盐姜汤或枣汤下，女人艾枣汤下。

　　养正丹（见中风。）

　　沉附汤（《直指》）

　　附子（生，一钱） 沉香 辣桂 荜澄茄 甘草（炙。各半钱） 香附（一钱）

　　水二盏，姜七片，煎八分，空心温服。

　　正元散（见自汗。） 四柱汤（见泄泻。） 灵砂丹（见呕吐。） 三炒丹（见嗽血。） 朱砂丹（见泄泻。）

　　第三册

　　诸见血证

　　南天竺饮（《圣济》） 治血妄行，九窍皆出，服药不止者。

　　南天竺草（生瞿麦是，如拇指大一把，锉碎） 生姜（一块，如拇指大） 山栀子（三十枚，去皮） 灯心（如小拇指一把） 大枣（去核，五枚） 甘草（炙，半两）

　　水一大碗，煎至半碗，去渣，不拘时温服。

　　四神汤（《元戎》） 治妇人血气，心腹痛不可忍者。

　　当归 川芎 赤芍药（各一两） 干姜（炮，半两）

　　上为细末，酒调服三钱。

　　十全大补汤（见虚损。）

　　茜根汤（《普济》） 治吐血、咯血、呕血等症。

　　四物汤加童便浸香附（一钱五分），茜草根（二钱半），忌铁水煎，二、三服立愈。

　　生血地黄百花丸（《良方》） 治诸虚不足，下血、咯血、衄血、肠 内痔，虚劳寒热，肌肉枯瘦。

　　生地黄（十斤，捣汁（生姜（半斤，捣汁） 藕（四斤，捣汁） 白沙蜜（四两） 无灰酒（一升）

　　以上五味，用银器或砂锅内熬至二碗许，渐成膏，一半瓷器收之，一半入干山药末三两，再熬一二十沸，次入后药：当归（焙） 熟地黄（焙） 肉苁蓉（酒浸，焙） 破故纸 阿胶（麸炒） 黄 （蜜炎） 石斛（去根，焙）

　　覆盆子 远志（去心） 麦门冬（去心） 白茯苓（去皮） 枸杞子（以上各二两）

　　上为细末，以山药膏子和丸，如梧桐子大。每服五十丸，用温酒调地黄膏子送下，空心食前，日进三服。

　　生地黄饮子（《良方》） 治诸吐血、下血、溺血、衄血。

　　生地黄 熟地黄 枸杞子 地骨皮 天门冬 黄 芍药 黄芩 甘草（各等分）

　　上锉碎，每服一两，水二盏，煎七分，食后温服。如脉微身凉恶风，加桂半钱，吐血者多有此证。

　　必胜散（《元戎》） 治男女血妄行，吐血、呕血、咯血、衄血。

　　人参 当归 熟地黄 小蓟（并根用） 川芎 蒲黄（炒） 乌梅肉上等分，粗末，水煎，去滓温服，无时。

　　柏皮汤（《元戎》） 治衄血、吐血、呕血，皆失血虚损，形气不理，羸瘦不能食，心忪少气，燥渴发热。

　　生地黄 甘草 黄柏 白芍药（各一两）

　　上 咀，用醇酒三升，渍之一宿，以铜器盛，米饮下蒸一炊时久，渍汁半升服，食后。时对病增损。《肘后》用熟地黄，水、酒煎饮清。

　　犀角地黄汤 治主脉浮，客脉芤，浮芤相合，血积胸中，热之甚，血在上焦，此药主之。

　　犀角 大黄（各一钱） 黄芩（三钱） 黄连（二钱） 生地黄（四钱）

　　水二盅，煎至一盅，食后服。

　　第三册

　　鼻衄

　　茅花汤（《活人》）

　　茅花每服三钱，水一盏半，煎七分，不拘时温服。

　　止衄散（《得效》）

　　黄 （六钱） 赤茯苓 白芍药 川当归 生地黄 阿胶（各三钱）

　　上为细末，食后黄 汤调服二钱。

　　理中汤（见霍乱。） 小建中汤（见伤劳倦。）

　　三黄补血汤（东垣）

　　熟地黄（二钱） 生地黄（三钱） 当归 柴胡（各一钱半） 白芍药（五钱） 川芎（二钱） 牡丹皮升麻 黄 （各一钱，补之，治血溢者上竭）

　　上粗末，每服半两，水二盏，煎五沸，去渣温服，食前。

　　两手脉芤，两头则有，中间全无而虚曰芤。血至胸中，或衄血、吐血，犀角地黄汤主之。

　　犀角地黄汤（《活人》） 易老云：此药为最胜。

　　犀角（如无以升麻代之） 芍药 生地黄 牡丹皮上 咀，水煎服。

　　热多者，加黄芩。脉大来迟，腹不满，自言满者，无热也，不用黄芩。升麻与犀角性味主治不同，以升麻代之，以是知引入阳也，治疮疹太盛。如元虚人，以黄芩芍药汤主之。

　　（黄芩芍药汤，用黄芩、芍药、甘草。一方，加生姜、黄 ，治虚家不能饮食，衄血吐血。）

　　芎附饮（《三因》）

　　川芎（二两） 香附（四两）

　　上为细末，每服二钱，不拘时，茶汤调服。

　　一字散（《济生》）

　　雄黄 细辛（各半两） 川乌尖（生，五个）

　　上为细末，每服一字，姜汁、茶芽煎汤，不拘时调服。

　　四物汤（见虚劳。） 养正丹（见气。） 八味丸（见虚劳。） 肾着汤（见伤湿。） 五苓散（见消瘅。）

　　金沸草散（见嗽。）

　　黄 芍药汤（东垣） 治鼻衄血，面多黄，眼涩多眵，手麻木。

　　黄 （一两） 甘草（炙，二两） 升麻（一两） 葛根 羌活（各半两） 白芍药（二钱）

　　上为粗末，每服半两，水二盏，煎至一盏，去渣温服。

　　六脉细弦而涩，按之空虚，其色必白而夭不泽者，脱血也。此大寒证，以辛温补血养血，以甘温滑润之剂佐之即愈，此脱血伤精气之证也。六脉俱大，按之空虚，心动面赤，善惊上热，乃手少阴心脉也。此因气盛多而亡血，以甘寒镇坠之剂泻火与气，以坠浮气，以辛温微苦峻补其血，再用三黄补血汤。

　　茯苓补心汤（《三因》）

　　木香（五分） 紫苏叶 干葛 熟半夏 前胡（去苗） 茯苓（去皮。各七分） 枳壳（去穣，麸炒）

　　桔梗（去芦） 甘草（炙） 陈皮（去白，各五分） 生地黄 白芍药 川芎 当归（各一钱）

　　姜五片，枣一枚，水二盅，煎一盅，食远温服。

　　生料鸡苏散（《玄珠》） 治鼻衄血者，初出多不能止，用黄丹吹入鼻中，乃肺金受相火所制然也。

　　鸡苏叶 黄 （去芦） 生地黄 阿胶 白茅根（各一两） 麦门冬（去心） 桔梗 蒲黄（炒）

　　贝母（去心） 甘草（炙。各五钱）

　　每服四钱，姜三片，水煎服。

　　苏合香丸（见中风。）

　　小乌沉汤（《和剂》） 调中快气，治心腹刺痛。

　　乌药（去心，十两） 甘草（炒，一两） 香附子（沙盆内淅去毛皮，焙干，二十两）

　　上为细末，每服一钱，不拘时，沸汤点服。

　　黑神散（《和剂》）

　　黑豆（炒，半升，去皮） 干熟地黄（酒浸） 当归（去芦，酒制） 肉桂（去粗皮） 干姜（炮） 甘草（炙）

　　芍药 蒲黄（各四两）

　　上为细末，每服二钱，酒半盏，童子小便半盏，不拘时，煎调服。

　　苏子降气汤（见诸气。） 十全大补汤（见虚损。）

　　地黄散（《元戎》） 治衄血往来，久不愈。

　　生地黄 熟地黄 地骨皮 枸杞子上等分，焙干，为细末。每服二钱，蜜汤调下，无时。

　　第三册

　　舌衄

　　妙香散（见心痛。）

　　戎盐丸（《奇效》，下同） 治舌上黑有数孔，大如筋，出血如涌泉，此心脏病。

　　戎盐 黄芩（一作葵子） 黄柏 大黄（各五两） 人参 桂心 甘草（各二两）

　　上为细末，炼蜜和丸，如梧桐子大。每服十丸，米饮送下，日三服。亦烧铁烙之。

　　香参丸 治心脏热盛，舌上出血。

　　人参 生蒲黄 麦门冬（去心） 当归（切，焙。各半两） 生地黄（一两，焙） 甘草（二钱半，炙）

　　上为细末，炼蜜和丸，如小弹子大。每服一丸，温水化下，一日三四服。

