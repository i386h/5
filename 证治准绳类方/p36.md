<!-- { "loadSidebar": true } -->
　　升麻汤 治心脏有热，舌上出血如涌泉。

　　升麻 小蓟根 茜根（各一两半） 艾叶（七钱半） 寒水石（三两，研）

　　每服三钱匕，水一盏，煎至七分，去滓，入生地黄汁一合，更煎一二沸温服。

　　寸金散 治心经烦热，血妄行，舌上血出不止。

　　新蒲黄（三钱匕） 新白面（三钱匕） 牛黄（研） 龙脑（研，各半钱匕）

　　上研匀，每服一钱，生藕汁调服，食后。

　　熟艾汤 治心经蕴热，舌上血出，及诸失血。

　　熟艾（以糯米半协议炒） 松黄 柏叶（炙。各半两）

　　每服三钱匕，水一盏，煎七分，去渣，不拘时温服。

　　紫霜丸（《良方》） 治舌上出血，窍如针孔。

　　紫金砂（即露蜂房顶上实处是，研，一两） 芦荟（研，三钱） 贝母（去心，四钱）

　　上为细末，炼蜜和丸，如樱桃大。每服一丸，水一小盏化开，煎至五分，温服。吐血、衄血，用温酒化开服。

　　治舌上出血如簪孔方黄连（半两） 黄柏（三两） 栀子（二十枚）

　　上以酒二升，渍一宿，煮三沸，去滓顿服。

　　圣金散（《良方》） 治舌上出血不止。

　　黄药子（一两） 青黛（二钱五分）

　　上为细末，每服一钱匕，食后新汲水调下，日二服。

　　黄柏散（《良方》） 治舌出血不止，名曰舌衄。

　　黄柏（不据多少，涂蜜，以慢火炙焦，研为末）

　　每服二钱匕，温米饮调下。

　　第三册

　　齿衄

　　消风散（见头痛。） 安肾丸（见咳嗽喘。） 黑锡丹（见诸逆冲上。） 清胃散（见齿。） 甘露饮（见齿。）

　　雄黄麝香散（《奇效》，下同） 治牙断肿烂出血。

　　雄黄（一钱半） 麝香（一字） 铜绿 轻粉 黄连 黄丹（炒。各一钱） 血竭 白矾（枯。各半钱）

　　上为细末，研匀，每用些少，敷患处。

　　黄连散 治齿断间出血，吃食不得。

　　黄连 白龙骨 马牙硝（各一两） 白矾（一分） 龙脑（一钱）

　　上为细末，每用少许，敷牙根下。

　　生肌桃花散 治牙断内血出，或有窍，时出血。

　　寒水石（ ，三钱） 朱砂（飞，一钱） 甘草（炒，一字） 片脑（半字）

　　上为细末，研匀，每用少许，贴患处。

　　郁金散 治齿出血。

　　郁金 白芷 细辛（各等分）

　　上为细末，擦牙，仍以竹叶、竹皮浓煎，入盐少许含，盐敷亦可。

　　治牙宣出血明白矾（ ，二钱） 乳香（半钱） 麝香（少许）

　　上研细，轻手擦良久，盐汤灌漱。

　　神效散 治牙缝血出。

　　草乌 青盐 皂荚（各等分）

　　上入瓦器内，烧灰存性。每用一字揩齿，立效。

　　治满口齿血出上用枸杞为末，煎汤漱之，然后吞下，立止。根亦可。一方，用子汁含满口，更后吃。

　　治齿缝忽然血出不止方上用梧桐泪，研为细末，干贴齿缝，如血不止再帖。

　　治齿缝中血出上以纸 子，蘸干蟾酥少许，于血出处按之，立止。

　　第三册

　　耳衄

　　柴胡清肝散（薛氏） 治肝胆三焦风热疮疡，或怒火憎寒发热，或疮毒结于两耳前后，或身外侧至足，或胸乳小腹下，或两股内侧至足等证。

　　柴胡 黄芩（炒） 人参（各三分） 山栀（炒） 川芎（各五分） 连翘 桔梗（各四分） 甘草（三分）

　　上水煎服。

　　六味地黄丸（见虚劳。）

　　麝香佛手散（《奇效》） 治五般耳出血水者。

　　麝香（少许） 人牙（ 过存性，出火毒）

　　上为细末，每用少许，吹耳内即干。及治小儿痘疮出现而靥者，酒调一字服之，即出。

　　芍药散 治热壅生风，耳内痛与头相连，血水流出。（见耳。）

　　第三册

　　吐血

　　苏子降气汤 养正丹（俱见气。）

　　人参饮子（《奇效》） 治脾胃虚弱，气促气虚，精神短少，衄血、吐血。

　　人参（去芦，二钱） 五味子（二十粒） 黄 （去芦） 麦门冬（去心） 白芍药 当归身（各一钱半）

　　甘草（炙，一钱）

　　上作一服，水二盅，煎至一盅，食远服。

　　团参丸（《奇效》） 治吐血咳嗽，服凉药不得者。

　　人参 黄 飞罗面（各一两） 百合（五钱）

　　上为细末，滴水和丸，如梧桐子大。每服三五十丸，用茅根汤下，食远服。

　　石膏散（《奇效》）

　　石膏 麦门冬（各二两） 黄芩 生地黄 升麻 青竹茹 葛根 栝蒌根（各一两） 甘草（炙，半两）

　　每三钱，水一中盏，煎六分，去滓，不拘时温服。

　　肾着汤（见伤温。） 五苓散（见消瘅。）

　　鸡苏丸（《奇效》） 治虚热，昏冒倦怠，下虚上壅，嗽血、衄血。

　　鸡苏叶（八两） 黄 防风（去芦） 荆芥（各一两） 菊花（三四钱） 片脑（半钱） 川芎 生地黄桔梗 甘草（各半两）

　　上为细末，炼蜜和丸，如弹子大。每服一丸，细嚼，麦门冬去心煎汤下，不拘小便赤涩，加车前子三钱，用桑枝锉炒香煎汤嚼下。

　　龙脑鸡苏丸（《和剂》） 治胸中郁热，肺热咳嗽，吐血，鼻衄，血崩，下血，血淋，凉上膈虚劳烦热。

　　柴胡（二两，锉，同木通以沸汤大半升浸一二宿，绞汁后入膏） 木通（二两，锉，同柴胡浸） 阿胶蒲黄 人参（各二两） 麦门冬（去心，四两） 黄 （一两） 鸡苏净叶（一斤，即龙脑薄荷） 甘草（一两半）

　　生干地黄末（六两，后入膏）

　　上为细末，以蜜二斤，先炼一二沸，然后下生地黄末，不住手搅，时时入绞下柴胡、木通汁，慢慢熬成膏，勿令焦，然后将其余药末同和为丸，如豌豆大。每服二十丸，熟水下。

　　十四友丸（见惊。） 苏合香丸（见中风。） 黑神散 小乌沉汤（俱见鼻衄。）

　　天门冬汤（《奇效》） 治思虑伤心，吐血、衄血。

　　天门冬（去心） 远志（去心，甘草煮） 黄 （去芦） 白芍药 麦门冬（去心） 藕节 阿胶（蛤粉炒） 生地黄 当归（去芦） 人参 没药 甘草（炙。各一钱）

　　水二盅，生姜五片，煎至一盅，不拘时服。

　　松花散（《奇效》） 治吐血久不止。

　　松花（一两半） 生地黄 鹿角胶（炒黄） 薯蓣（以上各一两） 艾叶（二钱半） 茜草根 白茯苓紫菀（去苗） 人参 百合 刺蓟 甘草（炙赤。各半两）

　　上为细末，每服二钱，不拘时，米饮调下。

　　百花煎（《奇效》） 治吐血不止，咳嗽，补肺。

　　生地黄汁 藕汁（各一升） 黄牛乳（一升半） 胡桃仁（十枚，研如糊） 生姜汁（半升） 干柿（五枚，细锉，研如糊） 大枣（二十一枚，煮，去皮核，研如糊） 清酒（一升，将上七味同酒入银锅煎沸，方下后药） 黄明胶（炙燥，为末） 秦艽（各半两，为末） 杏仁（汤浸，去皮尖双仁，炒，研如糊，三两，同入煎中）

　　上相次下煎，减一半，却入好蜜四两，徐徐着火，养成煎，后入瓷盒中盛。每日三度，每服一匙，糯米饮调下，酒亦可。

　　大阿胶丸（《和剂》） 治肺虚客热，咳嗽咽干，多唾涎沫，或有鲜血，并劳伤肺胃，吐血、呕血。

　　麦门冬（去心） 丹参 贝母（炒） 防风（各半两） 山药 五味子 熟地黄 阿胶（炒） 茯苓（各一两） 茯神 柏子仁 百部根 制杜仲（各半两） 远志肉 人参（各二钱半）

　　上为细末，蜜丸，弹子大。每一丸，用水一盏，煎至六分，和滓服。

　　大阿胶丸（《宝鉴》） 治嗽血、唾血。

　　阿胶（微炒） 卷柏 生地黄 熟地黄 大蓟（独根者，晒干） 鸡苏叶 五味子（各一两） 柏子仁（另研） 茯苓 百部 远志 人参 麦门冬 防风（各半两） 干山药（一两）

　　上为细末，炼蜜丸，如弹子大。煎小麦、麦门冬汤，嚼下一丸，食后。

　　大蓟散（《得效》） 治食啖辛热，伤于肺经，呕吐出血，名曰肺疽。

　　大蓟根（洗） 犀角（镑） 升麻 桑白皮（去皮，炙） 蒲黄（炒） 杏仁（去皮尖。各二钱） 甘草（炙）

　　桔梗（炒。各一钱。）

　　水二盅，生姜五片，煎至一盅，不拘时服。

　　理中汤（见霍乱。） 十全大补汤，（见虚损。） 茯苓补心汤（见鼻衄。）

　　四生丸 治吐衄，血热妄行。

　　生荷叶 生艾叶 侧柏叶 生地黄（各等分）

　　上捣烂为丸，如鸡子大。每服一丸，用水二盅，煎一盅，去渣服。

　　第三册

　　咳嗽血

　　金沸草散（见嗽。）

　　补肺汤（《和剂》） 治肺气不足，久年咳嗽，以致皮毛焦枯，唾血腥臭，喘乏不已。

　　钟乳（碎如米粒） 桑白皮 麦门冬（去心。各三两） 白石英（碎如米粒） 人参（去芦） 五味子（拣）

　　款冬花（去梗） 肉桂（去粗皮） 紫菀（洗去土。各二两）

　　上为粗末，每服四钱，水二盏，姜五片，大枣一枚，粳米三十余粒，煎一盏，食后温服。

　　养正丹（见气。） 灵砂丹（见呕吐。）

　　三炒丹（《和剂》）

　　吴茱萸（去枝梗，洗净，以破故纸一两同炒） 草果仁（以舶上茴香一两炒） 葫芦巴（以山茱萸一两同炒，俱候香熟，除去同炒之药。以上各一两）

　　上为末，酒煮面糊丸，如梧桐子大。每服六十丸，不拘时，盐汤下。

　　百花膏（《济生》）

　　款冬花 百合（蒸，焙。各等分）

　　上为末，炼蜜丸，如龙眼大。每服一丸，临卧嚼姜汤下。

　　七伤散（丹溪） 治劳嗽吐血痰。

　　黄药子 白药子（各一两半） 赤芍药（七钱半） 知母 玄胡索（各半两） 郁金（二钱半） 当归（半两） 山药 乳香 没药 血竭（各二钱）

　　上为末，每服二钱，茶汤下。（本草云：黄药子、白药子治肺热有功。一法，红花、当归煎汤下。）

　　大阿胶丸（见吐血。）

　　五味子黄 散（《宝鉴》） 治因嗽咯血成劳，眼睛疼，四肢困倦，脚膝无力。

　　黄 麦门冬 熟地黄 桔梗（各半两） 甘草（二钱半） 白芍药 五味子（各二钱） 人参（三钱）

　　上为粗末，每服四钱，水一盅半，煎七分，日三服。

