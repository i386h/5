<!-- { "loadSidebar": true } -->
　　侧柏叶（烧存性，春采东，夏采南，秋采西，冬采北）

　　上为细末，每服二钱，糯米饮调下。一方，用叶一斤，洗炙为末，每服二钱，食前枳壳汤调下。

　　肠风黑散 治脏毒下血。

　　荆芥（烧） 枳壳（炒。各二两） 乱发 槐花 槐角 皮（炙） 甘草（炙，各一两半。）

　　上同入瓷瓶内，泥固济，烧存三分性，出火气，同枳壳炙木馒头为末，每服二钱，食前温酒调服，水煎亦可。

　　黄连散 治肠风下血，疼痛不止。

　　黄连 贯众 鸡冠花 乌梅肉 大黄（各一两） 甘草（炙，三分）

　　上为细末，每服二钱，不拘时，米汤调下。

　　椿皮丸 治痔漏下血疼痛。

　　东行椿根白皮上为细末，醋糊和丸，如梧桐子大。每服七十丸，空心用米汤送下。

　　卷柏丸 治脏毒。

　　卷柏（生石上，高四五寸，根黄如丝，茎细，上有黄点子，取枝焙干用） 黄 （各等分）

　　上为细末，每服二钱，空心米饮调服。

　　治肠风脏毒方山里果（晒干）

　　上为细末，每服二钱，空心米饮调下。

　　第三册

　　蓄血

　　犀角地黄汤（见鼻衄。） 桃仁承气汤 抵当汤（并见伤寒蓄血。）

　　许州陈大夫传仲景百劳丸方 治一切劳瘵积滞疾，不经药坏证者宜服。

　　当归（炒） 乳香 没药（各一钱） 虻虫（十四个，去翅足） 人参（二钱） 大黄（四钱） 水蛭（十四个，炒） 桃仁（十四个，浸，去皮尖）

　　上为细末，炼蜜为丸，桐子大。都作一服，可百丸，五更用百劳水下，取恶物为度，服白粥十日。（百劳水，杓扬百遍，乃仲景甘澜水也。）

　　抵当丸 与汤四味同，但分两减半，捣细，水调服。前之百劳丸，乃是此抵当丸内加人参、当归、没药、乳香，蜜丸，甘澜水下。

　　通经丸方 乃仲景抵当丸内加穿山甲、广术、桃仁、桂，蜜丸。妇人伤寒妊娠不可以此丸下，当以四物汤、大黄各半汤下之。

　　又方 卫州张推官在勘院，王公以职医宿直夜，口传此方，治人效者不可胜数，寻常凝滞，其效尤速，任冲不调，经脉闭塞，渐成瘕。

　　虻虫（麸炒，四十个） 水蛭（炒，四十个） 斑蝥（去翅足，炒） 杜牛膝（各一两） 当归 红花（各三钱） 滑石（二钱半）

　　上细末，每服一钱，生桃仁七个细研，入酒调下。如血未通再服，以通为度，食前。

　　地黄汤（韩氏《微旨》） 治病患七八日后，两手脉沉迟细微，肤冷，脐下满，或喜或妄，或狂或躁，大便实而色黑，小便自利者，此蓄血证具也。若年老及年少气虚弱者，宜此方主之。

　　生地黄（自然汁一升，如无生地黄，只用生干地黄末，一两） 生藕（自然汁半升，如无藕，以蓟刺汁半升，如无蓟刺汁，用蓟刺末一两） 蓝叶（一握，切碎，干者末，一两） 虻虫（三十个，去足翅，炒黄）

　　大黄（一两，锉如骰子大） 桃仁（半两） 水蛭（十个，麸炒） 干漆（炒烟尽，半两）

　　上同一处，水三升半，同慢火熬及二升以来，放冷，分三服。投一服，至半日许血未下，再投之。此地黄汤，比抵当汤丸其实甚轻也。如无地黄与藕汁，计升数添水同煎。

　　生漆汤（《元戎》） 病患七八日后，两手脉沉细而数，或关前脉大，脐下满，或狂走，或喜妄，或谵语，不大便，小便自利，若病患年少气实，即血凝难下，恐抵当丸力不能及，宜此。

　　生地黄（汁一升，如无汁，用生干地黄三两半） 犀角（一两，镑，为末） 大黄（三两，锉碎如骰子大）

　　桃仁（三十个擂碎）

　　上作一处，用水三升，好酒一升，慢火熬，三升以来，倾出滤去滓，再入锅，投点光生漆一两半，再熬之，至二升即住，净滤去滓，放冷，作三服，每投服，候半日许血未下，再投一服，候血下即止。服药如无生地黄汁，更添水一升同煎。

　　活人大黄汤（《元戎》） 治阳毒伤寒未解，热结在内，恍惚如狂者。

　　桃仁（二十粒，麸炒黄） 官桂（七钱） 芒硝（二钱半） 大黄 甘草 木通 大腹皮（各一两）

　　上 咀，每服四钱，水一盅，煎至六分，去滓温服，无时，此方细末，蜜丸桐子大，温酒下二三十丸，治妇人经闭或不调，若瘀血已去，以复元通气散加当归煎服亦可。又法，筋骨损伤，用左经丸之类；或用草乌头，枣肉为丸，服之以行诸经者，以其内无瘀血，故用之。药剂寒热温凉不一，惟智者能择之，而不可偏执也。

　　代抵当丸 行瘀血。（自制。）

　　大黄（川产如锦纹者，去皮及黑心，四两） 芒硝（一两，如欲稳，以玄明粉代） 桃仁（麸炒黄，去皮尖，另研如泥，六十枚） 当归尾 生地黄 穿山甲（蛤粉炒。各一两） 桂（三钱或五钱）

　　上为极细末，炼蜜丸，如桐子大。蓄血在上焦，丸如芥子大，临卧去枕仰卧，以津咽之，令停留喉下，搜逐膈上，中焦食远，下焦空心，俱桐子大，以百涝水煎汤下之。用归地者，欲下血而不损血耳，且引诸药至血分也，诸药皆犷悍，而欲以和剂之也。如血老成积，此药攻之不动，宜去归、地，加广术，醋浸透焙干，一两，肉桂七钱。

　　通真丸 妇人通经，男子破血。

　　大黄（去皮，米醋同煮烂） 桃仁（各四两，去皮尖，另研） 天水末（四两，天水一名益元散） 干漆（二两，用瓦上焙烟尽） 杜牛膝（二两，生）

　　上为末，醋糊丸，如桐子大。每服六七十丸。

　　大内伤丸 治血瘀。

　　白术（黄土炒） 枳壳（麸炒） 黄芩（酒炒。各六钱） 浓朴（姜汁炒） 香附（童便炒） 苍术（米泔水洗，葱汁炒） 草果（炒） 木瓜 赤曲（炒） 三棱（蜜炙，各五钱） 蓬术（蜜水炒，七钱） 青皮（麸炒） 川芎白芍药（酒炒） 神曲（炒） 枳实（麸炒） 石菖蒲（各一两） 小茴香（炒） 肉桂 甘草（炙） 乳香（出汗。

　　各一两） 前药二十一味，共为细末，神曲糊丸，如弹子大，朱砂一两为衣。汤、酒任下，多不过二丸。

　　上部内伤方牡丹皮（一钱） 江西红曲（八分） 香附（八分，童便制） 麦芽（一钱） 桔梗（五分，中部不用） 川通草（一钱） 穿山甲（一钱，麸炒，有孕不用） 降香（一钱，为末） 红花（七分） 山楂（八分） 苏木（一钱，捶碎）

　　上酒、水各一盅，煎八分。甚者加童便一盅。如痰盛加姜制半夏七分半，有孕者油炒。如痛甚加真乳香、没药各七分半。中部加枳壳，胁痛加柴胡。

　　第四册

　　头痛

　　麻黄附子细辛汤（见伤寒太阳。）

　　吴茱萸汤（见伤寒吐。）

　　清空膏（东垣）

　　羌活 防风（各一两） 柴胡（七钱） 川芎（五钱） 甘草（炙，一两半） 黄连（炒，一两） 黄芩（三两，一半酒制，一半炒）

　　上为细末，每服二钱，热盏内入茶少许，汤调如膏，抹在口内，少用白汤临卧送下。

　　白虎汤（见伤寒发热。）

　　安神散（东垣）

　　黄 羌活 酒黄柏（各一两） 防风（二钱半） 酒知母 酒生地黄 柴胡 升麻（各五钱）

　　炙甘草 生甘草（各三钱）

　　每服半两，水二盏，煎至一盏半，加蔓荆子半钱，川芎三分，再煎至一盏，临卧去渣热服。东垣、丹溪治虚热头痛，大率皆以酒芩、酒连、酒柏加风剂也。

　　川芎散（《宝鉴》） 治头风，偏正头痛昏眩，妙方。

　　川芎 细辛 羌活 槐花 甘草（炙） 香附子 石膏（各半两） 荆芥 薄荷 菊花 防风（去叉） 茵陈（各一两）

　　上为末，每服二钱，食后茶清调下，日三服。忌动风物。

　　清上泻火汤（东垣） 昔有人年少时气弱，于气海、三里节次约灸五七百壮，至年老添热厥头痛，虽冬天大寒，独喜风寒，其头痛便愈，微来暖处，或见烟火，其痛复作，五七年不愈，皆灸之过也。

　　羌活（三钱） 酒知母 酒黄芩（各一钱半） 黄 酒黄柏（各一钱） 防风 升麻（各七分）

　　柴胡 本 酒黄连 生地黄 甘草（各五分） 川芎 荆芥 蔓荆子（各二分） 苍术 当归（各三分） 细辛 红花（各少许）

　　分作二服，每服水二盏，煎至一盏，去渣，稍热服，食远。

　　补气汤（东垣） 服前药之后服此药。

　　黄 （八分） 甘草（炙） 当归身（各二钱） 柴胡 升麻（各二分） 细辛（少许） 麻黄（炒） 苦丁香（各半钱）

　　上水煎服。

　　石膏散（《宝鉴》）

　　麻黄（去根节） 石膏（各一两） 何首乌（半两） 葛根（七钱半）

　　上为细末，每服三钱，生姜三片，水煎，稍热服。

　　石膏散（《宝鉴》）

　　川芎 石膏（乱纹好者） 白芷（各等分）

　　上为细末，每服四钱，热茶清调下。

　　荆芥散（《本事》） 治头风。

　　荆芥 石膏（ 存性，等分）

　　上为细末，每服二钱，姜三片，葱白三寸和须，使水一盏，煎至七分，食后服。

　　治丈夫妇人风虚头疼，气虚头疼，妇人胎前产后伤风头疼，一切头疼，并皆治之。

　　茵陈（拣净，五两） 麻黄 石膏（ 存性。各二两）

　　上为末，每服一钱，腊茶调下，食后服，服毕仰卧霎时。

　　羌活附子汤（东垣）

　　黄 麻黄（各一钱） 羌活 苍术（各半钱） 防风 升麻 甘草（各二分） 黑附子（一分）

　　白芷 白僵蚕 黄柏（各三分）

　　水煎，去渣温服，食后。若有寒嗽，加佛耳草三分。

　　麻黄吴茱萸汤（东垣）

　　苍术（一钱） 麻黄 羌活（各五分） 吴茱萸（三分） 本 柴胡 升麻 黄 当归 黄柏黄连 黄芩（各二分） 半夏 川乌 蔓荆子（各一分） 细辛 红花（各少许）

　　水二盏，煎至一盏，去渣，稍热服，食远。

　　透顶散（《本事》） 治偏正头风，夹脑风，并一切头风，不问年深日近。

　　细辛（表白者，三茎） 瓜蒂（七个） 丁香（三粒） 糯米（七粒） 脑子 麝香（各一黑豆大）

　　上将脑、麝，乳钵内研极细，却将前四味研匀，另自治为末，然后入乳钵内，烫起脑、麝令匀，用瓦罐子盛之，谨闭罐口。患人随左右搐之，一大豆许，良久出涎一升许则安。

　　大川芎丸（河间） 治头风旋晕眩急，外合阳气，风寒相搏，胃膈痰饮，偏正头疼，身体拘倦。

