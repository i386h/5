<!-- { "loadSidebar": true } -->
　　〔身痛〕铁弹丸（《和剂》） 治卒暴中风，神志昏愦，牙关紧急，目睛直视，手足螈 ，口面 斜，涎潮语涩，筋挛骨痛，瘫痪偏枯，或麻木不仁，或瘙痒无常，应是风疾，及打扑伤损，肢节疼痛，皆治之，通经络，活血脉。

　　乳香（另研） 没药（另研。各一两） 川乌头（炮，去皮脐，为末，一两半） 五灵脂（酒浸，淘去砂石，晒干，四两，为末） 麝香（细研，一钱）

　　上先将乳香、没药于阴凉处细研，次入麝，次入药末，再研匀，滴水和丸，如弹子大。每服一丸，食后临卧，薄荷酒磨化服。

　　十味锉散（《易简》） 治中风血弱，臂痛连及筋骨，举动艰难。

　　附子（三两，炮） 当归（洗） 黄 （炙） 白芍药（各二两） 川芎 防风 白术（各一两半） 肉桂（一两） 茯苓 熟地黄（各七钱半）

　　每服四钱，水一盏，姜八片，枣三枚煎，食后临卧服。

　　蠲痹汤 治风湿相搏，身体烦疼，手足冷痹，匹肢沉重。（见痹。）

　　〔昏冒〕至圣保命金丹（《宝鉴》） 治中风口眼 斜，手足 曳，语言謇涩，四肢不举，精神昏愦，痰多。

　　贯众（一两） 生地黄（七钱） 大黄（半两） 青黛 板蓝根（各三钱） 朱砂（研） 牛黄（研） 蒲黄 薄荷（各二钱半） 珠子（研） 龙脑（研，各一钱半） 麝香（研，一钱）

　　上十二味，为末，入研药和匀，蜜丸芡实大，金箔为衣。每用一丸，细嚼，茶清送下，新汲水亦得。

　　如病患嚼不得，用薄荷汤化下，无时。此药镇坠痰涎，大有神效。

　　牛黄清心丸（《和剂》） 治诸风缓纵不随，语言謇涩，心怔健忘，恍惚去来，头目眩冒，胸中烦郁，痰涎壅塞，精神昏愦。又治心气不足，神志不定，惊恐怕怖，悲忧惨戚，虚烦少睡，喜怒无时，或发狂癫，神情昏乱。

　　白芍药 麦门冬（去心） 黄芩 当归（去苗） 防风（去苗） 白术（各一两半） 柴胡 桔梗 芎 白茯苓（去皮） 杏仁（去皮尖双仁，麸炒黄，别研。各一两二钱半） 神曲（研） 蒲黄（炒） 人参（去芦。各二两半）

　　羚羊角（屑） 麝香（研） 龙脑（研。各一两） 肉桂（去粗皮） 大豆黄卷（碎，炒） 阿胶（碎，炒。各一两七钱半） 白蔹 干姜（炮。各七钱半） 牛黄（研，一两二钱） 犀角屑（二两） 雄黄（研，飞，八钱） 干山药（七两） 甘草（锉，炒，五两） 金箔（一千二百片，内四百片为衣） 大枣（一百枚，蒸熟，去皮核，研成膏）

　　上除枣、杏仁、金箔、二角屑及牛黄、雄黄、麝四味外，为细末，入余药和匀，用炼蜜与枣膏为丸，每两作十丸，金箔为衣。每服一丸，温水化下，食后服。小儿惊痫，即酌度多少，以竹叶汤温化。

　　防风通圣散（见眩晕。）

　　三一承气汤（《宣明》） 治伤寒大承气汤证腹满实痛，调胃承气汤证谵语下利，小承气汤证内热不便，三一承气汤合而为一也。及治中风僵仆，风痫发作，并皆服之，此下剂也。

　　大黄（锦纹者） 芒硝 浓朴（去皮） 枳实（各半两） 甘草（一两）

　　水一盅半，生姜三片，煎至七分，内硝煎二沸，去滓温服，不拘时，以利为度。

　　防风丸（《和剂》） 治一切风及痰热上攻，头痛恶心，项背拘急，目眩旋晕，心怔烦闷，手足无力，骨节疼痹，言语謇涩，口眼 动，神思恍惚，痰涎壅滞，昏愦健忘，虚烦少睡。

　　防风（洗） 川芎 天麻（去苗，酒浸一宿） 甘草（炙。各二两） 朱砂（研，为衣，半两）

　　上为末，炼蜜为丸，每两作十丸，以朱砂为衣。每服一丸，荆芥汤化服，茶、酒嚼下亦得，无时。

　　犀角丸（《和剂》） 除三焦邪热，疏一切风气，治风盛痰实，头目昏重，肢节拘急，痰涎壅滞，肠胃燥涩，大小便难。

　　黄连（去须） 犀角（镑。各十两） 人参（去芦，二十两） 大黄（八十两） 黑牵牛（一百二十两，炒，别捣取粉，六十两）

　　上与牵牛粉合和，为细末，炼蜜丸，梧子大。每服十五丸至二十丸，临卧温汤下。更量虚实加减。

　　排风汤（《和剂》） 治男妇风虚冷湿气入脏，狂言妄语，精神错乱。肝风发则面青心闷，吐逆呕沫，胁满，头眩重，耳不闻人声，偏枯筋急，曲拳而卧。心风发则面赤，翕然而热，悲伤 怒，目张呼唤。

　　脾风发则面黄，身体不仁，不能行步，饮食失味，梦寐倒错，与亡人相随。肺风发则面白，咳逆唾脓血，上气奄然而极。肾风发则面黑，手足不随，腰痛难以俯仰，痹冷骨疼，若有此候，令人心惊，志意不定，恍忽多忘。服此汤安心定志，聪耳明目，通治脏腑诸风疾。

　　白鲜皮 当归（酒浸一宿） 肉桂（去粗皮） 芍药（白者） 杏仁（去皮尖，麸炒） 甘草（炒） 防风 芎白术（各二两） 独活 麻黄（去根节） 茯苓（去皮。各三两）

　　上为粗末，每服三钱，水一盏半，姜四片，煎八分，去滓温服，不拘时。

　　八风散（《和剂》） 治风气上攻，头目昏眩，肢体拘急烦疼，或皮肤风疮痒痛，及治寒壅不调，鼻塞声重。

　　藿香（去土半斤） 白芷 前胡（去芦。各一斤） 黄 （去芦） 甘草（炙） 人参（去芦，各二斤） 羌活（去芦）

　　防风（去芦，各三斤）

　　上为细末，每服二钱，水一盏，入薄荷少许，煎至七分，去滓，食后温服，腊茶清调一大钱亦得。小儿虚风，乳香、腊茶清调下半钱，更量儿大小加减服。

　　骨碎补丸（《和剂》） 治肝肾风虚，上攻下疰，筋脉拘挛，骨节疼痛，头面浮肿，手臂少力，腰背强痛，脚膝缓弱，屈伸不利，行履艰难。

　　荆芥穗 白附子（炮） 牛膝（酒浸，焙干） 肉苁蓉（酒浸一宿，切片，焙。各一两） 骨碎补（去毛，炒）

　　威灵仙（去苗） 缩砂仁（各半两） 地龙（去土，微炒） 没药（各二钱半） 自然铜（醋淬九遍） 草乌头（炮，去皮脐） 半夏（汤洗七次，各半两）

　　上为细末，酒煮面糊为丸，如梧子大。每服五丸至七丸，温酒下，妇人醋汤或当归酒下。妊娠不宜服。

　　乌荆丸（见下血。）

　　大三五七散（《和剂》） 治八风五痹，瘫痪 曳，口眼 斜，眉角牵引，项背拘强，牙关紧急，心中愦闷，神色如醉，遍身发热，骨节烦疼，肌肉麻木，腰膝不仁，皮肤 动，或如虫行。又治阳虚头痛，风寒入脑，目旋运转，如舟船之上，耳内蝉鸣，或如风雨之声，应风寒湿痹香港脚缓弱等疾。

　　山茱萸 干姜（炮） 茯苓（去皮。各三斤） 细辛（一斤八两） 防风（四斤） 附子（炮，去皮脐，三十五枚）

　　上为细末，温酒调下二钱，食前服。

　　四生散（《和剂》） 治男妇肝肾风毒上攻，眼赤痒痛，不时羞明多泪，下疰脚膝生疮，及遍身风癣，服药不验，居常多觉两耳中痒。

　　黄 川羌活 蒺藜（沙苑者） 白附子（各等分，生用）

　　上为细末，每服二钱，薄荷酒调下。如肾脏风下疰生疮，以猪腰批开，入药二钱合定，纸里煨熟，空心细嚼，以盐酒送下。

　　省风汤（《和剂》） 治卒急中风，口噤全不能言，口眼 斜，筋脉挛急，抽搐疼痛，风盛痰实，旋晕僵仆，头目眩重，胸膈烦满，左瘫右痪，手足麻痹，骨节烦疼，步履艰辛，恍忽不定，神志昏愦，一切风证，可预服之。

　　防风 南星（生用。各四两） 半夏（白好者，水浸洗，生用） 黄芩（去粗皮） 甘草（生用。各二两）

　　咀，每服四大钱，水二大盏，姜十片，煎一中盏，去滓温服，无时。

　　四生丸（《和剂》） 治左瘫右痪，口眼 斜，中风涎急，半身不遂，不能举者，悉皆疗之。

　　五灵脂（去石） 骨碎补 川乌头（去皮尖） 当归（各等分）

　　上为细末，用无灰酒打面糊为丸，如桐子大。每服七丸，渐加至十五丸，温酒下。服此药莫服灵宝丹，恐药无效。

　　轻脚丸 治左瘫右痪，脚弱不能行履。

　　木鳖子（别研） 白胶香（别研） 白芍药（各二两） 草乌（去皮尖，四两） 赤小豆（一两，别研为末，打糊）

　　上末之，赤豆糊为丸，如梧子大。每七丸，加至十丸，温酒或木瓜汤下，病在上食后临卧，病在下空心服。忌热物少时。

　　伏虎丹（《和剂》） 专治左瘫右痪。

　　生干地黄 蔓荆子 白僵蚕（炒去丝。各二钱半） 五灵脂（去皮，半两） 踯躅花（炒） 南星 白胶香草乌（炮。各一两）

　　末之，酒煮半夏末为糊丸，如龙眼大。每一丸分四服，酒吞下，日进二服。（此建康乌衣巷有老人姓钟，素好道，因酒患风，百治无效，一日忽有道人至，授此方药服之，道人忽不见，已而病除，乃知仙方。）

　　换腿丸（《和剂》） 治肾经虚弱，下注腰膝，或当风取凉，冷气所乘，沉重少力，移步迟缓，筋脉挛痛，不能屈伸，脚心隐痛，有防履地。大治干湿香港脚，赤肿痛楚，发作无时，呻吟难忍，气满喘促，举动艰难，面色黧黑，传送秘涩，并皆疗之。

　　薏苡仁 石楠叶 南星（洗，姜制炒） 川牛膝（酒浸，焙） 肉桂（去粗皮） 当归（去芦） 天麻（去苗）

　　附子（炮，去皮脐） 羌活 防风（去杈） 石斛（去根） 萆 （微炙） 黄 （蜜炙） 续断（各一两） 苍术（米泔浸，一两半） 槟榔（半两） 干木瓜（四两）

　　上为细末，面糊丸，梧子大。每服三十丸至五十丸，空心温酒或木瓜汤下，日二三服。常服舒筋轻足，永无香港脚之患。（昔有人患此疾，服之一月，脚力顿健，委有换腿之功。）

　　左经丸（《和剂》） 治左瘫右痪，手足颤掉，言语謇涩，浑身疼痛，筋脉拘挛，不得屈伸，项背强直，下注脚膝，行履艰难，及跌扑闪肭，外伤内损。常服通经络，活血脉，疏风顺气，壮骨轻身。

　　生黑豆（一斤，以斑蝥二十一枚去头足同煮，候豆胀为度，去之取豆焙干） 川乌（炮，去皮脐，二两）

　　乳香（研，一两） 没药（一两半） 草乌（炮，四两）

　　上为末，醋糊为丸，如梧子大。每服三十丸，温酒下，不拘时。

　　木瓜丸（《和剂》） 治肾经虚弱，下攻腰膝，沉重少力，腿脚肿痒，疰破生疮，脚心隐痛，筋脉拘挛，或腰膝缓弱，步履艰难，举动喘促，面色黧黑，大小便秘涩，饮食减少，无问久新，并宜服之。

