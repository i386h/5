<!-- { "loadSidebar": true } -->
　　川芎（一斤） 天麻（四两，用郓州者）

　　上为末，炼蜜丸，每两作十丸。每服一丸，细嚼，茶、酒下，食后服。

　　神圣散（河间） 治脑风，邪气留饮不散，项背怯寒，头痛不可忍者。

　　麻黄（去节） 细辛（去苗） 干蝎（生一半，炒一半） 藿香叶（各等分）

　　上为末，每服二钱，煮荆芥、薄荷，酒调下，茶调亦得。并治血风证。

　　乳香盏落散（《宝鉴》） 治男子妇人偏正头疼不可忍者。

　　御米壳（去蒂，四两） 陈皮 甘草（炙） 桔梗（去芦） 柴胡（去苗。各一两）

　　上为细末，每服一钱，水一盅，入灯芯十茎，长四指，同煎七分，去渣，食后温服。

　　顺气和中汤 治气虚头痛。

　　黄 （一钱半） 人参（一钱） 白术 陈皮 当归 芍药（各五分） 甘草（炙） 升麻 柴胡（各三分） 蔓荆子 川芎 细辛（各二分）

　　水二盏，煎至一盏，去渣温服，食后。服之减半，再服而愈。

　　调中益气汤（见劳倦。） 半夏白术天麻汤（见眩晕。）

　　玉壶丸（《和剂》） 治风痰吐逆，头痛目眩，胸膈烦满，饮食不下，及咳嗽痰盛，呕吐涎沫。

　　天南星（生） 半夏（生。各一两） 天麻（半两） 头白面（三两）

　　上为细末，滴水为丸，如梧桐子大。每服三十丸，用水一大盏，先煎令沸，下药煮五七沸，候药浮即熟，漉出放温，别用生姜汤下，不计时候服。

　　水煮金花丸（见痰饮。）

　　玉真丸（《本事》） 治肾气不足，气逆上行，头痛不可忍，谓之肾厥，其脉举之则弦，按之则坚。

　　硫黄（二两） 石膏（ 通赤，研） 半夏（汤洗） 硝石（研。各一两）

　　上为细末，研匀，生姜汁糊丸，如桐子大，阴干。每服二十丸，姜汤或米饮下。

　　更灸关元百壮。《良方》中黄丸子亦佳。虚寒甚者，去石膏，用钟乳粉一两。

　　正元散（见劳倦。） 大三五七散（见中风。） 来复丹（见中暑。） 黑锡丹（见痞。）

　　茸朱丹（《魏氏》）

　　好辰砂 草乌 瞿麦 黄药子（各一两）

　　上为粗末，瓷碗一个，以姜汁涂炙数次，入砂在内，上铺诸药，复以盏盖了，掘一个小坑，安碗在内，用熟炭五斤， 令火尽，吹去草药灰，取辰砂研细，或只独用辰砂末。每服一钱半，淡姜汤下。或加用鹿茸， 去毛，切片酒浸，为末三两，和黄枣肉丸，如梧桐子大。每服三四十丸，人参汤下，空心服。（熟砂有毒，更宜斟酌。）

　　钓藤散（见眩晕。） 治中汤 红丸子（二方并见伤食。） 葛花解酲汤（见伤饮。） 沉香降气散（见气。） 苏子降气汤（见气。） 养正丹（见气。） 既济解毒汤（见上热下寒。）

　　白芷散（东垣） 治风头痛，搐鼻。

　　石膏 芒硝（各二钱） 薄荷（三钱） 郁金 白芷（各二钱）

　　上为细末，口含水搐鼻。

　　若症在太阳，加羌活二钱，防风一钱，红豆二粒，为末搐之。

　　川芎散（东垣） 搐鼻。

　　青黛（一钱半） 蔓荆子 川芎（各一钱二分） 郁金 芒硝（各一钱） 石膏（一钱三分） 细辛根（一）

　　钱） 薄荷叶（二钱） 红豆（一粒）

　　上为末。

　　瘦人搐鼻药（丹溪）

　　软石膏 朴硝（半钱） 脑子 檀香皮 荆芥 薄荷叶（各一钱） 白芷 细辛（各三钱）

　　如圣散（《宝鉴》） 治眼目偏痛，头风。

　　麻黄（烧灰，半两） 盆硝（二钱半） 麝香 脑子（各少许）

　　上为细末，搐之。

　　又方杨梅青 硝石 伏龙肝各等分，为末搐鼻。

　　瓜蒂神妙散（河间） 治偏正头目昏眩，及偏正头痛。

　　焰硝 雄黄 川芎 薄荷叶 道人头（即苍耳子） 藜芦（各一分） 天竺黄（一钱半）

　　上为细末，含水，鼻中搐一字，神验。

　　火筒散（初虞） 治头风。

　　蚯蚓粪（四钱） 乳香（二钱） 麝香（少许）

　　上为末，用纸筒自下烧上，吸烟搐鼻内。

　　一滴金丸（《奇效》） 治首风，及偏正头风。

　　人中白 地龙（各一分）

　　上为细末，用羊胆汁和丸，如芥子大。每用一丸，新汲水一滴化开，滴入两鼻中。

　　治八般头风。（《本事》）

　　草乌尖 细辛（等分） 黄丹（少许）

　　上为细末，用苇管搐入鼻中。

　　《斗门方》治卒头上痛。皂荚末吹鼻，嚏即止。

　　头风摩散方（《金匮》）

　　大附子（一枚，炮） 食盐（等分）

　　上二味为末，以方寸匕摩疹上，令药力行。

　　《圣惠》治风头痛，每天欲阴风雨先发者。用桂心一两，为末，以酒调如膏，用敷顶上并额角。

　　治头风饼子（《圣惠》）

　　五倍子 全蝎 土狗（各七个）

　　上为末，醋糊作如钱大饼子，发时再用醋润透，贴太阳穴上，炙热贴之，仍用帕子缚之，啜浓茶，睡觉即愈。

　　冲和膏（《玄珠》） 治偏正头风肿痛，并眼痛者。

　　紫荆皮（炒，五两） 独活（去节，炒，三两） 赤芍药（炒，二两） 白芷 菖蒲（各一两）

　　上为末，葱头煎浓汤调涂。

　　秘方贴头风热痛用大黄、朴硝各等分，为末，井底泥和捏作饼，贴两太阳穴。

　　秘方茶调散（《玄珠》） 治风热上攻，头目昏痛，及头风热痛不可忍。

　　片芩（二两，酒拌炒三次，不可令焦） 小川芎（一两） 细芽茶（三钱） 白芷（五钱） 薄荷（三钱） 荆芥穗（四钱）

　　头巅及脑痛，加细辛、 本、蔓荆子各三钱。

　　上为细末，每服二三钱，用茶清调下。

　　芎术汤（《奇效》，下并同） 治湿头痛，眩晕痛极。

　　川芎 附子（生，去皮脐） 白术（以上各三钱） 桂心（去皮） 甘草（各一钱）

　　上作一服，水二盅，生姜七片，枣二枚，煎至一盅，食远服。

　　川芎散 治风盛膈壅，鼻塞清涕，热气上攻，眼目多泪生眵，及偏正头痛。

　　川芎 柴胡（各二钱） 细辛 半夏曲 人参 前胡 防风 甘菊花 甘草（炙。各一钱）

　　薄荷（少许）

　　上作一服，水二盅，姜三片，煎至一盅，食后服。

　　菊花散 治风热上攻，头痛不止。

　　甘菊花（去梗） 旋复花（去梗） 防风（去芦） 枳壳（去瓤，麸炒） 川羌活（去芦） 蔓荆子 石膏甘草（炙。各一钱半）

　　上作一服，水二盅，姜五片，煎一盅，不拘时服。

　　芎辛导痰汤 治痰厥头痛。

　　川芎 细辛 南星 陈皮（去白） 茯苓（以上各一钱半） 半夏（二钱） 枳实（麸炒） 甘草（各一钱）

　　上作一服，水二盅，姜七片，煎至一盅，食后服。

　　大追风散 治久新偏正头疼，肝脏久虚，血气衰弱，风毒上攻，头目眩晕，心烦，百节酸疼，鼻塞声重，项背拘急，皮肤瘙痒，面上游风，状若虫行，一切头风。兼治妇人血风攻注。此药消风化痰，清利头目。

　　川乌（炮，去皮脐） 防风 川芎 荆芥 僵蚕（炒去丝） 石膏（ ） 甘草（炙。以上各一两） 白附子（炮） 全蝎（去毒，炒） 羌活 地龙（去上，炒） 南星 天麻 白芷（以上各五钱） 乳香（研） 没药（研） 草乌（炮） 雄黄（以上各一钱半）

　　上为细末，每服半钱，临睡细茶汤调服。

　　止痛太阳丹 天南星 川芎（各等分）

　　上为细末，用连须葱白，同捣烂作饼，贴于太阳痛处。

　　治气攻头疼不可忍者蓖麻子 乳香（各等分）

　　上同捣烂作饼，贴太阳穴上。如痛定，急去顶上解开头发出气，即去药。一方，无乳香。

　　治头痛不可忍方上用蒜一颗，去皮，研取自然汁，令病患仰卧垂头，以铜筋点少许，滴入鼻中，急令搐入脑，眼中泪出，瘥。

　　治头痛上用水调决明子末，贴太阳穴。一方，作枕，去头风，明目。

　　急风散 治男女偏正头风，夹脑风，太阳穴痛，坐卧不安。

　　川乌（生，去皮脐） 辰砂（研，各一两） 南星（生，二两）

　　上为细末，用酒调涂痛处，小儿贴囟门。

　　点头散 治偏正头疼。

　　川芎（二两） 香附子（四两，炒，去毛）

　　上为细末，每服二钱，食后用茶清调服。

　　芎犀丸 治偏正头疼，一边鼻不闻香臭，常流清涕，或作臭气一阵，服芎、蝎等药不效者，服此不十服愈，及治喷嚏稠浓。

　　川芎 朱砂（研，纳一两为衣） 石膏（研） 片脑（以上各四两） 人参 茯苓 甘草（炙） 细辛（以上各二两） 犀角（生用） 栀子（各一两） 阿胶（炒，一两半） 麦门冬（去心，三两）

　　上为细末，炼蜜为丸，如弹子大。每服一丸或二丸，食后细嚼，茶、酒任下。

　　葫芦巴丸 治气攻头痛如破。

　　葫芦巴（炒） 三棱（锉，醋浸炒干） 干姜（炮。各一两）

　　上为细末，每服二钱，不拘时，温生姜汤或温酒调服。及治瘴疟瘥后头痛。

　　〔偏头风〕川芎散（《宝鉴》）

　　甘菊花 石膏 川芎 白僵蚕（各六钱）

　　上为极细末，每服三钱，茶清调下。

　　洁古方 治头痛连睛痛。

　　石膏 鼠粘子（炒）

　　上为细末，茶清食前调下。

　　细辛散（东垣）

　　细辛（两分） 川芎（七分） 柴胡（两分） 黄芩（酒炒，一钱） 生黄芩（五分） 瓦粉（两分） 甘草（炙，一钱半） 黄连（酒炒，七分） 芍药（半钱）

　　每服三钱，水煎，食后温服。

　　治偏头疼方郁金（一颗） 苦葫芦子（一合）

　　上为细末，用白绢子裹药末一钱，于新汲水内浸过，滴向患处鼻中，得黄水出即瘥。

　　仙灵脾浸酒方 治偏头风，手足不遂，皮肤不仁。用仙灵脾一斤，细锉，以无灰酒两斗浸之，春五、夏三、秋七、冬十日，取出药。每日随性暖酒饮之，常令醺醺，不得大醉，酒尽再合。合时忌鸡、犬见之。

　　白附散（《本事》） 治风寒客于头中疼痛，牵引两目，遂至失明。

　　白附子（一两） 麻黄（不去节） 川乌 南星（各半两） 全蝎（五个） 干姜 朱砂 麝香（各两钱半）

　　上为细末，酒调一字服。略睡少时效。

　　治偏头风猪牙皂角（去皮筋） 香白芷 白附子（各等分）

　　上为末，每服一钱，腊茶调下。右疼右边卧，左疼左边卧，皆疼仰卧，食后服。

