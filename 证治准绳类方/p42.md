<!-- { "loadSidebar": true } -->
　　扶阳助胃汤 罗谦甫治漕运使崔君长男云卿，年二十五，体本丰肥，奉养高粱，时有热证，友人劝食寒凉物，因服寒药。至元庚辰秋疟发，医以砒霜等药治之，新汲水下，禁食热物。疟病未除，反添吐泻，脾胃复伤，中气愈虚，腹痛肠鸣，时复胃脘当心而痛，不任其苦，屡医未效，至冬不瘥。延至四月间，劳役烦恼过度，前证大作，请予治之。诊视脉得弦细而微，手足稍冷，面色青黄不泽，情思不乐，恶人烦冗，饮食减少，微饱则心下痞闷，呕吐酸水，每发作冷汗时出，气促闷乱不安，须人额相抵而坐。少时易之，予思《内经》云：中气不足，溲便为之变，肠为之苦鸣；下气不足，则为痿厥心冤。又曰：寒气客于肠胃之间，则卒然而痛，得热则已。非甘辛大热之剂，则不能愈，遂制此方。

　　附子（炮，去皮脐，二钱） 干姜（炮，一钱半） 草豆蔻 益智仁 拣参 甘草（炙） 官桂 白芍药（各一钱） 吴茱萸 陈皮 白术（各五分）

　　《内经》曰：寒淫于内，治以辛热，佐以苦温。附子、干姜大辛热，温中散寒，故以为君。草豆蔻、益智仁辛甘大热，治客寒犯胃，为佐。脾不足者，以甘补之。炙甘草甘温，白术、陈皮苦温，补脾养气；水挟木气，亦来侮土，故作急痛，桂辛热以退寒水，芍药味酸以泻木来克土，吴茱萸苦热泄厥气上逆于胸中，为使。上锉如麻豆大，都作一服，水二盏，姜三片，枣二枚，同煎至一盏，去渣温服，食前。三服大势去，痛减半。至秋先灸中脘三七壮，以助胃气。次灸气海百余壮，生发元气，滋荣百脉。以远少丹服之，喜饮食，添肌肉，皮肤润泽。明年春，灸三里二七壮，乃胃之合穴，亦助胃气，引气下行。

　　又以芳香助脾，服育气汤加白檀香平治之。戒以惩忿窒欲，慎言语，节饮食，一年而平复。

　　草豆蔻丸（东垣） 治客寒犯胃，热亦宜用，止可一二服。

　　草豆蔻（一钱四分，面裹煨热，去皮） 吴茱萸（汤泡去苦） 益智仁 僵蚕（炒。各八分） 当归身青皮（各六分） 神曲 姜黄（各四分） 生甘草（六分） 桃仁（去皮，七个） 半夏（汤泡七次，一钱） 泽泻（一钱，小便利减半，一作一分，疑误） 麦 （炒黄，一钱半） 炙甘草（六分） 柴胡（四分，详胁下痛多少与之） 人参 黄 陈皮（各八分）

　　上除桃仁另研如泥外，为极细末，同研匀，汤浸炊饼为丸，桐子大，每服三十丸，熟白汤送下，食远，旋斟酌多少用之。

　　大柴胡汤（见伤寒往来寒热。） 大承气汤（见伤寒潮热。） 小胃丹（见痰饮。） 浓朴丸（见积聚。）

　　紫菀丸（见积聚。）

　　星半安中汤（《统旨》） 治痰积作痛。

　　南星 半夏（各一钱半，俱姜汤泡） 滑石 香附 枳壳（麸炒） 青皮（醋炒） 木香 苍术（米泔浸一宿，炒） 砂仁 山栀（炒黑） 茯苓 橘红（各一钱） 甘草（炙，五分）

　　气攻痛者，去南星、滑石，加浓朴、玄胡索各一钱；痰甚，加白螺狮壳烧灰一钱，临服入。

　　水二盅，姜三片，煎八分，食前服。

　　海蛤丸（丹溪） 治痰饮心痛。

　　海蛤（烧为灰，研极细，过数日火毒散用之） 栝蒌仁（带瓤同研）

　　上以海蛤入栝蒌内，干湿得所，为丸。每服五十丸。

　　清中汤（《统旨》） 治火痛。

　　黄连 山栀（炒。各二钱） 陈皮 茯苓（各一钱半） 半夏（一钱，姜汤泡七次） 草豆蔻仁（捶碎）

　　甘草（炙，各七分）

　　水二盅，姜三片，煎八分，食前服。

　　妙香散（《良方》） 治心气不足，精神恍惚，虚烦少睡，夜多盗汗。常服补益气血，安镇心神。

　　山药（姜汁炙） 茯苓（去皮） 茯神（去皮木） 远志（去心，妙） 黄 （各一两） 人参 桔梗（去芦）

　　甘草（炙。各半两） 木香（煨，二钱半） 辰砂（三钱，另研） 麝香（一钱，另研）

　　上为细末，每服二钱，不拘时，温酒调下。

　　加味七气汤（《统旨》） 治七情郁结，心腹痛，或因气而攻痛。

　　蓬术 青皮 香附（俱米醋炒，各一钱半） 玄胡索（一钱） 姜黄（一钱） 草豆蔻仁（八分） 三棱（炮七分） 桂心（五分） 益智仁（七分） 陈皮（八分） 藿香（七分） 炙甘草（四分）

　　水二盅，煎八分，食前服。死血胃脘痛，加桃仁、红花、各一钱。

　　沉香降气散 正气天香散（并见气。） 桃仁承气汤（见伤寒蓄血。）

　　失笑散（《经验》） 治妇人心痛气刺不可忍。

　　五灵脂（净好者） 蒲黄（等分）

　　上为末，每二钱，用黄醋一杓熬成膏，再入水一盏，煎至七分，热服。

　　手拈散（《奇效》） 治心脾气痛。

　　延胡索 五灵脂 草果 没药（各等分）

　　上为细末，每服三钱，不拘时，温热酒调下。

　　集效丸 万应丸 煎红丸（三方并见虫。） 乌梅丸（见伤寒蛔厥。）

　　甘草粉蜜汤（《金匮》）

　　甘草（二两） 粉（一两） 蜜（四两）

　　以水三升，先煮甘草，取二升，去渣，纳粉，蜜搅令和，煎如薄粥，温服一升，瘥即止。

　　五苓散（见伤寒渴。） 参苏饮（见发热。） 二陈汤（见痰饮。） 越鞠丸（见郁。）

　　温胃汤（东垣） 治服寒药多，致脾胃虚弱，胃脘痛。

　　白豆蔻（三分） 益智 砂仁 浓朴 甘草 干姜 姜黄（各二分） 黄 陈皮（各七分）

　　人参 泽泻（各三分）

　　上为细末，每服三钱，水一盏，煎至半盏，食前温服。

　　术桂汤（东垣） 治寒热所客，身体沉重，胃脘痛，面色痿黄。

　　麻黄（一钱） 桂枝（五分） 杏仁（十粒） 草豆蔻仁 半夏 泽泻 炒曲（各五分） 苍术（三钱）

　　陈皮 白茯苓（各一钱） 猪苓 黄 （各五分） 炙甘草（二分）

　　水二大盏，煎至一盏，去渣，稍热服，食前。

　　桂黄散 大承气汤 小建中汤 大柴胡汤（三方，并见《伤寒》。） 胃苓汤（见泄泻。） 理中汤（见伤寒。） 补中益气汤（见劳倦。） 温中丸（见黄胆。） 大安丸（即保和丸加白术二两，见伤食。） 木香槟榔丸（见伤食。） 紫雪（见发热。） 小胃丹（见痰饮。） 左金丸（见发热。） 十全大补汤（见虚劳。） 五膈宽中散（见反胃。） 四七汤（见中气。） 挝脾汤（见呕吐。） 苏子降气汤（见痰饮。） 小半夏茯苓汤（同上。） 半硫丸（见大便秘。）

　　附方拈痛丸（《奇效》，下同） 治九种心痛。

　　五灵脂 蓬莪术（煨） 木香 当归（各等分）

　　上为细末，炼蜜和丸，如梧桐子大。每服二十丸，食前，用橘皮煎汤送下。

　　大沉香丸 治冷气攻冲，心腹刺痛，亦治卒暴心痛。

　　沉香 干姜（炮） 姜黄 辣桂 檀香（以上各四钱） 甘松（洗，焙） 白芷 天台乌药 甘草（以上各八两） 香附（一斤） 白豆蔻仁（二两）

　　上为细末，炼蜜和丸，如弹子大。每服一丸，食前细嚼，用生姜汤下。

　　沉香降气汤加乳香，治阴阳不和，心腹刺痛。（方见气门。）

　　灵脂酒 治热气乘心作痛。

　　五灵脂（去砂石，炒） 玄胡索 没药（炒。各等分）

　　上为细末，每服二钱，温酒调下。

　　芜荑散 治大人小儿蛔咬心痛。经云：虫贯心则杀人。欲验之，大痛不可忍，或吐青黄绿水涎沫，或吐虫出，发有休止，此是蛔心痛也，宜速疗之。

　　芜荑 雷丸（各半两） 干漆（捶碎，炒大烟尽，一两）

　　上为细末，每服三钱，温水七分盏，调和服，不拘时。甚者不过三服。小儿每服半钱。

　　蚕砂散 治男子妇人心气痛不可忍者。

　　上用晚蚕砂为末，滚汤泡过，滤清汁服之，不拘时候。

　　治男妇急心气疼，禁了牙关欲死者，可急救。

　　上将隔年老葱白三五根，去皮须叶，捣为膏，将病患口斡开，用银铜匙送葱膏入咽喉中，用香油四两灌送葱膏，油不可少用，但得葱膏下喉中，其人即苏，少时将腹内所停虫病等物化为黄水，微利为佳，除根永不再发。

　　《海上方》治一切心痛，不问新久，并宜服之。

　　上用生地黄，随人所食多少，捣绞取汁，溲面作FS 或冷淘食。良久当利出虫，长一尺许，头似守宫，后不复患矣。（食冷淘不用盐。）

　　白螺壳丸（丹溪） 治痰积胃脘作痛。

　　白螺壳（火煨） 滑石（炒） 苍术 山栀子 红曲（炒） 香附（童便浸） 南星（煨裂，各一两） 枳壳（麸炒黄） 青皮 木香 半夏 砂仁（各半两） 桃仁（炒，去皮尖，三十枚） 上为末，春加川芎，夏加黄连，秋冬加吴茱萸，用生姜汁浸蒸并为丸，绿豆大。每服五十丸。

　　麻黄豆蔻丸（东垣） 治客寒犯胃，心头大痛不可忍。（见腹痛。）

　　加味枳术丸（《正传》） 治清痰、食积、酒积、茶积、肉积在胃脘，当心而痛，及痞满恶心，嘈杂嗳气，吞酸吐呕，脾疼等证。

　　白术（三两） 枳实（麸炒黄色） 苍术（米泔浸三宿，焙） 猪苓（去黑皮） 麦 面（炒黄） 神曲（炒微黄） 半夏（汤泡透，各一两） 泽泻（去毛） 赤茯苓（去皮） 川芎 黄连（陈壁土炒，去土） 白螺壳（ 。

　　各七钱） 缩砂仁 草豆蔻 黄芩（陈壁土同炒） 青皮（去白） 莱菔子（炒） 干生姜（各五钱） 陈皮（去白） 香附米（童便浸） 栝蒌仁 浓朴（姜制炒） 槟榔（各三钱） 木香 甘草（各二钱）

　　吞酸，加吴茱萸汤泡，寒月五钱，热月二钱半。久病挟虚，加人参、白扁豆、石莲肉各五钱。时常口吐清水，加炒滑石一两，牡蛎五钱。

　　上为细末，用青荷叶泡汤，浸晚粳米研粉作糊为丸，如桐子大。每服七十丸，多至百丸，清米饮送下。

　　第四册

　　胸痛

　　补肝汤（见胁痛。） 旋复花汤（方未考。《金匮》妇人门有旋复花汤，未知是否？） 五苓散（见伤寒渴。） 泽漆汤（见咳嗽。） 倒仓法（见积聚。）

　　第四册

　　腹痛

　　理中汤（见伤寒吐痢。） 小建中汤（见伤寒腹痛。） 草豆蔻丸（见心痛。） 四逆汤（见伤寒下痢。）

　　正阳散回阳丹（俱见伤寒囊缩。） 当归四逆汤（见伤寒厥。）

　　四物苦楝汤 即四物汤四两，加玄胡索、苦楝实各一两。

