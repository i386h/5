<!-- { "loadSidebar": true } -->
　　酒煮当归丸 丁香楝实丸（二方即一方，见疝门。）

　　芍药甘草汤（《金匮》）

　　芍药（二两） 甘草（一两）

　　上 咀，每服五钱，水煎服。

　　海藏云：白收而赤散也，酸以收之，甘以缓之。桂枝加芍药汤（见伤寒热入血室。）

　　桂枝加大黄汤（见伤寒腹满。） 黄芩芍药汤（见滞。） 化虫丸（见虫。） 桂枝芍药汤（见伤寒。）

　　真武汤（见伤寒下痢。）

　　香砂理中汤 即理中汤加藿香、砂仁。

　　治中汤 即理中汤加陈皮、青皮等分。

　　五积散（见中寒。） 藿香正气散（见中风。） 来复丹（见中暑。） 苏感丸 即苏合香丸、感应丸并用。（见中风并伤食。） 神保丸（见伤食。） 四顺清凉饮。黄连解毒汤（俱见发热。） 神芎丸（见头痛。）

　　大金花丸（子和）

　　黄连 黄柏 黄芩 大黄（各等分）

　　上为末，水丸，新水下三十丸。加栀子减大黄，名栀子金花丸。

　　调胃承气汤（见伤寒。） 十味香薷饮（见伤暑。） 六和汤（见伤暑。） 胃苓汤（见泄泻。） 星半安中汤（见心痛。） 温中丸 枳术丸 木香槟榔丸（俱见伤食。）

　　木香顺气散（《统旨》） 治气滞腹痛。

　　木香 香附 槟榔 青皮（醋炒） 陈皮 浓朴（姜汁炒） 苍术（米泔浸一宿，炒） 枳壳（麸炒）

　　砂仁（各一钱） 甘草（炙，五分）

　　水二盅，姜三片，煎八分，食前服。

　　桃仁承气汤（见伤寒蓄血。） 七气汤（见气。）

　　七气汤 治喜怒忧思悲恐惊七气为病则心腹刺痛不可忍者，或外感风寒湿气作痛，亦宜服之。

　　半夏（汤泡洗，三钱） 桂心（不见火） 玄胡索（炒，去皮，各二钱半） 人参（去芦） 乳香 甘草（各一钱）

　　上作一服，用水二盅，生姜五大片，红枣二枚，煎一盅，食远服。

　　万应丸（见虫。） 乌梅丸（见伤寒蛔厥。）

　　神圣复气汤（东垣）

　　柴胡 羌活（各一钱） 本 甘草（各八分） 半夏（汤泡） 升麻（各七分） 白葵花（五朵，去心）

　　归身（酒洗浸，六分） 人参 防风 桃仁（汤浸去皮，研） 郁李仁（汤浸，去皮。各五分） 干姜（炮）

　　黑附子（炮，去皮脐。各三分）

　　上作一服，水五盏，煎至二盏，入：黄 草豆蔻（面煨，去皮秤。各一钱） 陈皮（五分）

　　上件入在内，再煎至一盏，再入下项药：黄柏（五分，酒浸） 黄连（三分，酒浸） 枳壳（三分） 生地黄（二分，酒浸）

　　以上四味，预一日另用新水浸，又次入：细辛（二分） 川芎（三分） 蔓荆子（三分）

　　预一日用水半大盏，分作二处，浸此三味并黄柏等，煎正药作一大盏，不去渣，入此浸药，再上火煎至一大盏，去渣，稍热服，空心，又能治咬颊、咬唇、咬舌、舌根强硬等证，如神。忌肉汤及食肉，使不助经络中火邪也。大抵肾并膀胱经中有寒，肺气元气不足者，皆宜服之，神验。于月生月满时，隔三五日一服，如病急不拘时候。

　　益智和中丸（东垣）

　　草豆蔻仁（四钱） 益智仁（一钱三分） 砂仁（七分） 甘草（炙，二钱半） 黄 当归身 人参干姜 麦门冬 曲末 陈皮（各五分） 桂枝 桂花（各一钱半） 大麦 （炒，三钱半） 黄连 生地黄（各一钱） 姜黄（三分） 木香（二分）

　　上为细末，汤浸蒸饼为丸，如梧桐子大。每服三二十丸，温水送下，细嚼亦可。

　　麻黄草豆蔻丸（东垣）

　　麻黄（去节，二钱） 草豆蔻 炒曲（各一钱） 益智（八分） 升麻 大麦 砂仁 黄 半夏（汤泡） 白术 陈皮（去白。各五分） 柴胡 甘草（炙） 吴茱萸 当归身 青皮 木香 浓朴（各二钱） 荜澄茄 红花 苏木（各五分）

　　上为末，汤浸蒸饼为丸，如桐子大。每服三五十丸，细嚼，温水送下。

　　浓朴汤（东垣）

　　浓朴（姜制） 陈皮（去白。各二两） 甘草（炙） 干姜（各五钱） 茯苓（去皮，一两）

　　上 咀，每服一两，水煎服。

　　浓朴三物汤（《金匮》）

　　浓朴（八两） 大黄（四两） 枳实（五个）

　　上以水一斗二升，先煮朴、枳二味至五升，下大黄，煮取三升，温服一升，以利为度。

　　当归丸（海藏）

　　四物汤（各半两） 防风 独活 全蝎（各五钱） 香（炒） 续断（各一两） 苦楝 玄胡索（各七钱） 木香 丁香（各二钱半）

　　上为细末，酒糊丸，梧桐子大。空心温酒送下三五十丸。

　　失笑散（见心痛。） 养胃汤（见伤暑。）

　　〔少腹痛〕抵当丸 桃仁承气汤（二方俱见蓄血。）

　　苦楝丸 治奔豚，小腹痛，神效。

　　川苦楝子 茴香（各二两） 附子（一两，炮，去皮脐）

　　上三味，酒二升，煮尽为度，焙干，细末之，每秤药末一两，入玄胡索半两，全蝎一十八个，炒丁香一十八粒，别为末，和匀，酒糊为丸，桐子大。温酒下五十丸，空心服。

　　痛甚，加当归煎酒下。

　　云母膏 太乙膏（俱见疡科。）

　　第四册

　　胁痛

　　加味小柴胡汤（《良方》） 治伤寒胁痛。

　　柴胡 黄芩（各二钱） 人参（去芦） 半夏（各一钱半） 牡蛎粉 枳壳（麸炒） 甘草（各一钱）

　　上作一服，水二盅，姜三片，红枣二枚，煎一盅，食远服。

　　枳壳煮散（《本事》） 治悲哀烦恼伤肝气，至两胁骨疼，筋脉紧，腰脚重滞，两股筋急，两胁牵痛，四肢不能举，渐至脊肉挛急，此药大治胁痛。

　　枳壳（麸炒，四两，先煎） 细辛 川芎 桔梗 防风（各二两） 葛根（一两半） 甘草（一两）

　　上为粗末，每服四钱，水一盏半，姜枣同煎至七分，去渣，空心食前温服。

　　导痰汤（见痰饮。） 半硫丸（见大便不通。）

　　芎葛汤（《本事》） 治胁下痛不可忍者。

　　川芎 干葛 桂枝 枳壳（麸炒） 细辛 芍药 麻黄 人参（去芦） 防风（各半两） 甘草（炙，二钱）

　　上作粗末，每服五钱，水二盅，生姜三片，煎至七分，去渣温服，日三。有汗避风。

　　香橘汤（《良方》） 治七情所伤，中脘不快，腹胁胀满。

　　香附子（炒） 橘红 半夏（姜制。各三钱） 甘草（炙，一钱）

　　上作一服，水二盅，生姜五片，红枣二枚，煎至一盅，食远服。

　　分气紫苏饮（《良方》）

　　紫苏叶 桑白皮 五味子（去梗） 桔梗（去芦） 草果仁 大腹皮 白茯苓 陈皮 甘草（炙。各一钱半）

　　上作一服，水二盅，生姜三片，入盐少许，煎至一盅，空心服。

　　推气散（《济生》） 治右胁疼痛，胀满不食。

　　片姜黄 枳壳（麸炒） 桂心（不见火。各五钱） 甘草（炙，二钱）

　　上为细末，每服二钱，姜、枣汤调下，食远服。

　　枳芎散（《济生》） 治左胁刺痛，不可忍者。

　　枳实 川芎（各半两） 粉草（炙，二钱）

　　上引同上，酒调亦可。

　　柴胡疏肝散（《统旨》）

　　柴胡 陈皮（醋炒者二钱） 川芎 芍药 枳壳（麸炒，各一钱半） 甘草（炙，五分） 香附（一钱半）

　　上作一服，水二盅，煎八分，食前服。

　　桃仁承气汤（见伤寒蓄血。）

　　复元活血汤（《发明》） 治从高坠下，恶血流于胁下，及疼痛不可忍者。

　　柴胡（半两） 栝蒌根 当归（各三钱） 红花 甘草 穿山甲（炮。各二钱） 大黄（酒浸，一两）

　　桃仁（酒浸，去皮尖。研如泥，五十枚）

　　《黄帝针经》云：有所堕坠，恶血留内。若有所大怒，气上而不行，下干胁则伤肝。肝胆之经俱行于胁下，经属厥阴、少阳，宜以柴胡为引，用为君。以当归和血脉，又急者痛也，甘草缓其急，亦能生新血，（甘生血）阳生阴长故也，为臣。穿山甲、栝蒌根、桃仁、红花破血润血，为之佐。大黄酒制，以洗涤败血，为之使。气味和合，气血各有所归，痛自去矣。

　　上件除桃仁外，锉如麻豆大，每服一两，水一盏半，酒半盏，同煮至七分，去滓，大温服之，食前，以利为度。得利痛或不尽，服乳香神应散。

　　破血散疼汤（东垣） 治乘马跌伤，损其脊骨，恶血流于胁下，其痛苦楚，不能转侧，妨于饮食。

　　羌活 防风 中桂（各一钱） 苏木（一钱五分） 连翘 当归尾 柴胡（各二钱） 水蛭（三钱，炒烟尽，别研） 麝香（少许，别研）

　　分作二服，每服水一大盏，酒二大盏，除水蛭、麝香别研如泥，煎余药作一大盏，去渣，上火令稍热，二味调入，空心服。

　　导痰汤（见痰饮。） 保和丸（见伤食。）

　　当归龙荟丸（钱氏）

　　当归（焙） 草龙胆 山栀 黄连 黄柏 黄芩（各一两） 大黄 芦荟 青黛（各半两） 木香（二钱半） 麝香（半钱，别研）

　　上为细末，炼蜜丸，如小豆大，小儿如麻子大。生姜汤下二三十丸。忌发热诸物。兼服防风通圣散。

　　桂枝散（《本事》） 治因惊伤肝，胁骨里疼痛不已。

　　枳壳（一两，小者） 桂枝（半两）

　　上为细末，每服二钱，姜、枣汤调下。

　　大黄附子汤（《金匮》）

　　大黄（三两） 附子（三枚，炮） 细辛（二两）

　　上三味，用水五升，煮取二升，分温三服；若强人，煮取二升半，分温三服，服后如人行四五里，更进一服。

　　煮黄丸（见心痛。） 控涎丹（见行痹。）

　　枳实散（《本事》） 治男子两胁疼痛。

　　枳实（一两） 白芍药（炒） 雀脑芎 人参（各半两）

　　上细末，姜、枣汤调二钱，酒亦得，食前，日三服。

　　黑锡丹（见头痛。）

　　补肝散（滑氏）

　　山茱萸 柏心 薯蓣 天雄 茯苓 人参（各五分） 川芎 白术 独活 五加皮 大黄（各七分） 橘皮（三分） 防风 干姜 丹参 浓朴 细辛 桔梗（各一两半） 甘草 菊花（各一两） 贯众（半两） 陈麦曲 大麦 （各一升）

　　上为末，酒服方寸匕，日二。若食不消，食后服。若止痛，食前服。

　　补肝汤（滑氏）

　　山茱萸 甘草 桂心（各三两） 桃仁 细辛 柏子仁 茯苓 防风（各三两） 大枣（二十四枚）

