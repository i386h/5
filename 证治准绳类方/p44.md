<!-- { "loadSidebar": true } -->
　　上 咀，以水九升，煮五升，去渣，分三服。

　　补肝散（滑氏） 治肝肾二经气血亏损，胁胀作痛，或胁胀头眩，寒热发热，或身痛经不调。

　　山茱萸肉 当归 五味子（炒杵） 山药 黄 （炒） 川芎 木瓜（各半两） 熟地黄（自制）

　　白术（炒。各一钱） 独活 酸枣仁（炒。各四钱）

　　上为末，每服五钱，枣水煎服。

　　槟榔汤（滑氏）

　　槟榔（二十四个） 附子（七枚） 母姜（七两） 茯苓 橘皮 桂心（各三两） 桔梗 白术（各四两）

　　上 咀，以水九升，煮三升，去渣温服，每服一升。

　　若气喘者，加芎 （三两），半夏（四两），甘草（二两）。

　　神保丸（见伤食。） 神芎丸（见头痛。）

　　治胁下风气作块，寒疝发则连小腹痛揍心，其积属肝，在右胁下，故病发则右胁手足头面昏痛，不思饮食。

　　干葛（一两） 麻黄（五钱） 附子（一个） 川芎 防风 当归 枳实 芍药 桂枝 羌活甘草（各四钱）

　　上为粗末，每服四钱，水一盏半，生姜三片，同煎至七分，去渣服，日三。有汗避风。

　　薏苡仁丸 治胁痛如前，兼去手足枯悴。

　　薏苡仁（一两） 石斛（用细者，二钱） 附子（半两） 牛膝 生地黄（各三钱） 细辛 人参 枳壳 柏子仁 川芎 当归（各半两） 甘草 桃仁（各一两）

　　上为细末，蜜丸，如桐子大。每服三四十丸，酒吞下，食前，日三服。丸子食前，煮散食后，相兼服为佳。

　　沉香寻气散 治一切气不升降，胁肋痞塞。

　　沉香（二钱半） 人参（五钱） 槟榔（二钱半） 白术 乌药 麦 （炒） 神曲（炒） 紫苏叶 大腹皮（炒） 浓朴（制，各一两） 诃子皮（炮，半两） 香附（炮，一两半） 姜黄 橘红 甘草（各四两） 京三棱（二两） 广术（炮，四两） 益智（二两） 红花（四两）

　　上为细末，每服二钱，食前沸汤点服。

　　气针丸（《奇效》，下同） 治久积风壅，心胸筑痛，两胁心胸似有针刺，六脉沉伏，按之手不可近。此药屡试神验，常服疏滞气，止刺痛。

　　木香 槟榔 青皮 陈皮 大黄（以上各四两） 牵牛（取头末半斤，半生半炒）

　　上为细末，炼蜜和丸，如梧桐子大。每服三十丸，姜汤送下，食前服。量虚实加减。

　　治胁痛如打芫花 菊花 踯躅花（各等分）

　　上用布囊贮，蒸热以熨痛上，冷复易之。

　　木通散 治男子妇人胁肋苦痛。

　　木通（去节） 青皮（去白） 萝卜子（炒） 茴香（炒） 川楝子（取肉，用巴豆半两，同炒黄，去巴豆。

　　各一两） 滑石（另研） 莪术 木香（以上各半两）

　　上为细末，每服三钱，不拘时，用葱白汤调服，甚者不过三服。

　　芍药散 治妇人胁痛白芍药 玄胡索（炒） 肉桂（以上各一两） 香附子（二两，醋一升，盐半两，同煮干）

　　上为细末，每服二钱，不拘时，白汤调下。

　　白术丸 治息积病，胁下满逆妨闷，喘息不便，呼吸引痛。不可针灸，宜导引服药。

　　白术 枳实 官桂（以上各一两半） 人参（二两） 陈皮 桔梗（醋炒） 甘草（炙，以上各一两）

　　上为细末，炼蜜和丸，如桐子大。每服五十丸，不拘时，温酒送下，日三服。

　　芎归芍药汤 治肝积，气滞左胁下，遇发作手足头面昏痛。

　　川芎 当归 芍药 桂枝 防风 枳实 羌活 甘草（各一钱六分） 干葛（四分） 麻黄侧子（二分）

　　上 咀，分作二帖，每帖用水二盅，生姜五片，煎至七分，去滓，不拘时服。有汗避风。

　　乳香神应散（附） 治从高坠下，疼痛不可忍，及腹中疼痛。

　　乳香 没药 雄黑豆 桑白皮 独科栗子（各一两） 破故纸（二两，炒香）

　　上为细末，每服半两，醋一盏，于砂石器内煎至六分，入麝香少许，去滓温服。

　　第四册

　　腰痛

　　五积散（见中寒。） 小续命汤（见中风。）

　　独活寄生汤（《宝鉴》） 治肾气虚弱，冷卧湿地，腰腿拘急，筋骨挛痛。当风取凉过度，风邪流入脚膝，为偏枯冷痹，缓弱疼痛，或腰痛牵引，脚重行步艰难。

　　独活 桑寄生（如无，以川续断代） 杜仲（去皮，切，炒去丝） 牛膝 细辛 秦艽 茯苓桂心 防风 芎 人参（各一钱半） 甘草 当归 芍药 干地黄（各一钱）

　　水二大盏，生姜五片，同煎至七分，食前服。

　　三仙丹（《和剂》）

　　川乌头（一两，生，去皮，锉作骰子块，用盐半两，同炒黄色，去盐） 茴香（净秤三两，炒令香透）

　　苍术（二两，米泔浸一宿，刮去皮，切碎，以葱白一握，同炒黄色，去葱）

　　上为末，酒煮面糊丸，如梧桐子大。每服二十丸，空心温酒、盐汤任下。

　　牛膝酒（《三因》）

　　牛膝 川芎 羌活 地骨皮 五加皮 薏苡仁 甘草（各一两） 海桐皮（二两） 生地黄（十两）

　　上锉，以绢袋裹，入好酒二斗，浸二七日，夏三五宿，每服一杯，日三四杯，令酒气不绝为佳。一方，入杜仲一两，炒断丝。

　　渗湿汤 肾着汤（俱见伤湿。）

　　生附汤 治受湿腰痛。

　　附子（生用） 白术 茯苓 牛膝 浓朴 干生姜 甘草（炙。以上各一钱） 苍术（炒） 杜仲（去皮，姜制炒。各二钱）

　　上作一服，水二盅，生姜三片，红枣二枚，煎至一盅，食前服。

　　川芎肉桂汤（东垣） 丁未年冬，曹通甫自河东来，有役人小翟，宿于寒湿之地，腰痛不能转侧，两胁搐急作痛，月余不愈。腰痛论中所说，皆为足太阳、足少阴血络中有凝血作痛，间有一二症，属少阳胆经外络脉病，皆宜去血络之凝乃愈。其《内经》有云：冬三月禁不得针，只宜服药通其经络，破其血络中败血，此方主之。

　　羌活（一钱半） 柴胡（一钱） 独活（五分） 肉桂 苍术（各一钱） 防风 汉防己（各三分） 桃仁（五枚，去皮，另研如泥） 归梢 甘草（炙） 川芎（各一钱） 炒曲（五分）

　　上 咀，水、酒煎，去渣，食远热服。

　　麻黄苍术汤（《良方》） 治寒湿所客，身体沉重，腰痛，面色萎黄不泽。

　　麻黄 泽泻梢炒曲 白茯苓 橘皮（各一钱） 半夏 桂枝 草豆蔻 猪苓（各半钱） 黄（三钱） 杏仁（十个） 苍术 甘草（炙。各二钱）

　　上作一服，水二盅，煎一盅，食前服。

　　摩腰膏（丹溪） 治老人腰痛，妇人白带。

　　附子尖 乌头尖 南星（各二钱半） 朱砂 雄黄 樟脑 丁香（各一钱半） 干姜（一钱）

　　麝香（大者五粒，小则加之）

　　上为末，蜜丸如龙眼大。每一丸，用生姜汁化开如浓粥，火上烘热，放掌上摩腰中，候药尽贴腰上，即烘绵衣缚定，腰热如火，间二日用一丸。

　　苍术汤（东垣） 治湿热腰腿疼痛。

　　苍术（五钱，去湿止痛） 柴胡（三钱，行经） 防风（一钱半，去风胜湿） 黄柏（一钱半，始得之时，寒也，久不愈，寒化为热，除热止痛）

　　水二盅，煎至一盅，空心食前服。

　　独活汤（东垣） 治因劳役，得腰痛如折，沉重如山。

　　羌活（二钱） 防风 独活 肉桂（各三钱） 甘草（炙，二钱） 当归尾（五钱） 桃仁（五十粒） 连翘（五钱） 汉防己 黄柏（酒浸，各一两） 泽泻 大黄（煨。各三钱）

　　上锉咀，每服五钱，如麻头大，酒半盏，水一盏，去渣热服。

　　羌活汤（东垣） 治腰膝无力沉重。

　　羌活（三钱） 防风（一钱半） 甘草（生熟各半钱） 草豆蔻 黄柏 葛根（各五分） 砂仁（一钱）

　　陈皮（六分） 知母（二钱半） 黄 （二钱） 苍术 升麻 独活 柴胡（各一钱）

　　上为粗末，作二服，水二盏，煎至一盏，去渣，空心服。

　　羌活胜湿汤（东垣） 治脊痛项强，腰似折，项似拔，冲头痛，乃足太阳经不行也。

　　羌活 独活 本 防风（各一钱） 蔓荆子（三分） 川芎（二分） 甘草（炙，五分）

　　上 咀，作一服，水二盏，煎一盏，去渣，食后温服。

　　姜附汤（见中寒。）

　　甘豆汤（《直指》） 治内蓄风热入肾，腰痛，大小便不通。

　　黑豆（二合） 甘草（二钱） 加续断、天麻。

　　间服败毒散。

　　上加生姜七片引，水煎服。

　　败毒散（《直指》） 伤寒热症通用。

　　人参 赤茯苓 川芎 北梗 羌活 独活 前胡 柴胡 枳壳（制） 甘草（炒。各等分）

　　上锉散，每服三钱，生姜五片，煎服。人参羌活散，用药亦同。

　　乳香趁痛散（《直指》） 治打坠腰痛。

　　虎腔骨（酒炙黄） 败龟（酒炙。各二两） 骐 竭 赤芍药 当归 没药 防风 自然铜（，醋粹，细研） 白附子（炮） 辣桂（去粗皮） 白芷 苍耳子（微炒） 骨碎补（炒，去毛。各三两） 牛膝天麻 槟榔 五加皮 羌活（各一两）

　　上末，每服一钱，温酒调下。加全蝎妙。香港脚通用。

　　黑神散（见鼻衄。） 复元通气散（见诸气。） 和气饮（见水肿。） 苏合香丸（见中风。）

　　普贤正气散（《和剂》）

　　陈皮 半夏 苍术 浓朴 藿香 甘草 生姜（各等分）

　　每服五钱，水二盏，葱二段，黑豆百粒，煎八分，不拘时热服。

　　十补汤 即大补十全散（见虚损。）

　　青娥丸（《直指》） 治肾虚腰痛。益精助阳，乌须壮脚，用安胎饮吞，神效。

　　破故纸（四两，炒香） 杜仲（去粗皮，锉，四两，用生姜二两半擦淹炒干）

　　上为末，用胡桃肉三十个研膏，入少熟蜜丸，桐子大。每服五十丸，调气散食前下。

　　（调气饮方见胀满门。）

　　地龙汤（东垣）

　　中桂（四分） 桃仁（六个） 羌活（二钱） 独活 甘草 黄柏（各一钱） 麻黄（五分） 地龙（四分）

　　苏木（六分） 当归梢（一钱）

　　上为粗末，每服五钱，水二盏，煎一盏，食远热服。

　　橘核酒（《三因》） 治打扑腰痛，恶血瘀蓄，痛不可忍。用橘核炒去皮研细，每服二钱匕，酒调服。或用猪腰子一个，去筋膜破开，入药同葱白、茴香盐，湿纸裹，煨熟细嚼，温酒下。

