<!-- { "loadSidebar": true } -->
　　熟大黄汤（《三因》） 治坠堕闪锉，腰痛不能屈伸。

　　大黄（切如指大） 生姜（切，各半两）

　　上同炒令焦黄色，以水一盏，浸一宿，五更去渣服。天明取下如鸡肝者，即恶物也。

　　调荣活络饮 治失力腰闪，或跌扑瘀血，及大便不通而腰痛。

　　川大黄 当归条 川牛膝（去芦，酒洗） 杏仁（去皮，研如泥。各二钱） 赤芍药 红花 羌活怀生地黄（酒洗。各一钱） 川芎（一钱半） 桂枝（三分）

　　水一盅半，煎至八分，食前温服。

　　人参顺气散（《良方》） 治气滞腰痛。

　　人参 川芎 桔梗 白术 白芷 陈皮 枳壳 麻黄（去节） 乌药 白姜（炮） 甘草（炙，各一钱）

　　水二盅，煎至一盅，或为细末，食前用甘草汤调服。一方，加五加皮一钱。

　　乌药顺气散（见中风。）

　　无比山药丸（子和） 治诸虚百损，五劳七伤，肌体消瘦，目暗耳鸣。

　　赤石脂（ ） 茯神（去皮木） 山茱萸（去核） 熟干地黄（酒浸） 巴戟（去心） 牛膝（去苗，酒浸）

　　泽泻（以上各一两） 杜仲（去皮，切，姜汁炒） 菟丝子（酒浸） 山药（以上各三两） 五味子（拣，六两）

　　肉苁蓉（酒浸，四两）

　　上为细末，炼蜜为丸，如梧桐子大。每服三十丸，空心温酒或盐汤送下。

　　虎骨散（《良方》，下同） 治腰胯连脚膝晓夜疼痛。

　　虎胫骨（酥炙） 败龟板（酥炙） 当归 芎 萆 牛膝 桂心 羌活（以上各一两）

　　上细末，每服二钱，空心温酒调下。

　　补骨脂丸 治腰脚疼痛不止。

　　补骨脂（微炒） 牛膝（去苗，各三两） 骨碎补（一两） 桂心（一两半） 槟榔（二两） 安息香（二两，入胡桃仁捣熟。）

　　上为细末，炼蜜入安息香，和捣百余杵，丸如梧子大。每服十丸至二十丸，空心温酒下。

　　百倍丸 治男妇腰膝疼痛，筋脉拘急。

　　败龟板 虎骨（二味各醋浸一宿；蘸醋炙令黄为度） 苁蓉（酒浸一宿） 牛膝（酒浸一宿） 乳香（另研） 没药（另研） 木鳖子（去壳） 骨碎补（去毛） 自然铜（醋淬七次） 破故纸（炒，以上各等分）

　　上为细末，以浸苁蓉、牛膝酒煮面糊和丸，如梧桐子大。每服三十丸，食前温酒下。

　　养贤散 治腰脚筋骨疼痛，不能步履。

　　苍术（去皮，一两） 全蝎（半两） 天麻（三钱） 黑附子（炮，去皮脐） 草乌（去尖。各二钱）

　　上为细末，每服一钱，淋黑豆酒调下。药气所至，麻痹少时，瘳。

　　八味丸（见虚劳。）

　　大建中汤（《和剂》）

　　当归 白芍药 白术 麦门冬（去心） 黄 甘草 肉苁蓉（酒浸） 人参 川芎 肉桂 附子（炮，去皮） 半夏 熟地黄 茯苓（各等分）

　　每服五钱，水二盏，姜三片，枣二枚，煎八分，空心温服。

　　鹿茸丸（见溲血。）

　　麋茸丸（《本事》） 治肾虚腰痛，不能转侧。

　　麋茸（一两，鹿茸亦可） 菟丝子（取末一两） 舶上茴香（半两）

　　上为末，以羊肾二对，用酒浸，煮烂去膜，研如泥和丸，如桐子大，阴干，如羊肾少，入酒糊佐之。每服三五十丸，温酒或盐汤下。

　　六味丸（见虚劳。） 滋肾丸（见小便不通。） 封髓丹（见遗精。）

　　补阴丸（丹溪）

　　败龟板（酒炙） 黄柏（酒炒） 知母 侧柏叶 枸杞子 五味子 杜仲（姜汁炒去丝） 砂仁（各等分） 甘草（减半）

　　上为末，猪脊髓加地黄膏为丸。

　　调肝散 治郁怒伤肝，发为腰痛。

　　半夏（制，三分） 辣桂 宜木瓜 当归 川芎 牛膝 细辛（各二分） 石菖蒲 酸枣仁（烫去皮，微炒） 甘草（炙。各一分）

　　每三钱，姜五片，枣二枚，煎服。

　　沉香降气汤 调气散（并见诸气。） 煨肾丸（见痿。） 七气汤（见腹痛。）

　　橘香丸（《良方》）

　　橘核（炒） 茴香（炒） 葫芦巴（炒） 子（炒） 破故纸（炒） 附子（炮。各等分）

　　上为细末，酒煮面糊和丸，如梧子大。每服三四十丸，食前用盐汤送下。

　　治腰痛杜仲 肉苁蓉 破故纸 人参 当归 秋石 川巴戟 鹿角霜（各等分）

　　为末，用猪腰子一个，洗净血水，淡盐 过，劈开两半，勿令断，中间细花开，用前药掺入，另用稀绢一块包裹，线缚定，外用小糖罐入酒少许，罐上用纸封固，毋令走泄药气，煮腰子候熟，取食之，饮醇酒三杯，立愈。

　　立安丸（《奇效》，下同） 治五种腰痛。常服补暖肾经，壮健腰脚。

　　破故纸 干木瓜 杜仲（去皮，姜炒去丝） 牛膝（酒浸） 续断（以上各一两） 萆 （二两）

　　上细末，炼蜜丸，如梧子大。每服五十丸，空心用温酒或盐汤送下。

　　二至丸 治老人虚弱，肾气虚损，腰痛不可屈伸。

　　附子（炮，去皮脐） 桂心（不见火） 杜仲（去皮，锉，炒去丝） 补骨脂（炒，各一两） 鹿角（镑。）

　　麋角（镑。各二两） 鹿茸（酒炙） 青盐（另研。各半两）

　　上细末，酒煮糊和丸，如梧桐子大。每服七十丸，空心用胡桃肉细嚼，用盐汤或盐酒送下。

　　如恶热药者，去附子，加肉苁蓉（一两）。

　　速效散 治男女腰痛不可忍者。

　　川楝子（取肉，巴豆五粒去壳同炒赤，去巴豆） 茴香（盐炒香，去盐） 破故纸（炒。以上各一两）

　　上为细末，每服三钱，空心热酒调服。

　　散滞丸 治腰痛不可忍者。

　　上用黑牵牛，不以多少，碾取头末，去滓不用。取大蒜，每一瓣入巴豆肉一粒在内，以湿纸裹定，煨令香熟，去巴豆。将蒜研细，和牵牛末为丸，如梧子大。每服五丸，空心食前醋茶汤下，量虚实服。一方，无巴豆，以朱砂为衣，每服二十丸，酒下，只一服便安。

　　治腰痛方胡桃肉 补骨脂 杜仲（各四两）

　　上 咀，作二帖，每帖用水二盏煎，空心服。

　　张走马家飞步丸 此第一方筋骨药 能去筋脉骨节手足腰背诸般疼痛挛缩不伸之患。

　　乳香（一两，另研） 白芍药 川乌（生，去皮脐） 草乌（生，去皮脐） 白胶香 木鳖子（取肉，另研去油，以上各二两）

　　上为细末，用赤小豆末煮糊为丸，如梧子大。每服十五丸，木瓜汤下，病在上食后服，病在下空心服。忌热物片时。

　　虎骨散 治腰胯连脚膝晓夜疼痛。

　　虎胫骨（酥炙） 败鳖（酥炙） 当归 芎 萆 牛膝 桂心 羌活（各一两）

　　上为细末，每服二钱，食前温酒调服。

　　神应丸 治肾经不足，风冷乘之，腰痛如折，牵引背膂，俯仰不利，或劳役伤，于肾，或寝湿地，或坠堕伤损，风寒客搏，皆令腰痛。

　　威灵仙 桂心 当归（各二两）

　　上细末，酒煮面糊丸，梧子大。每服二三十丸，食前用温酒或茴香汤下，妇人桂心汤下。

　　如神汤（一名舒筋汤） 治男妇腰痛，闪肭血滞，腹中 痛，产后服之更妙。

　　玄胡索（微炒） 当归 桂心（各等分）

　　上细末，每服二钱，不拘时，温酒调服。一方，加杜仲，或加桃仁、牛膝、续断亦可。

　　牵牛丸 治冷气流注，腰疼不可俯仰。

　　黑牵牛 玄胡索（微炒） 补骨脂（三味另炒，另捣取末。各二两）

　　上煨蒜研膏，丸如梧子大。每服五十丸，食前葱、酒、盐汤任下。一方，不用玄胡、骨脂，用麸炒为末，酒糊丸。

　　立安散 专治腰痛。

　　杜仲（炒） 橘核（炒，取仁）

　　等分，细末，每服二钱，不拘时，用盐酒调服。

　　补骨脂丸 治腰痛不可忍。

　　补骨脂（二两，酒浸一宿，用麸炒，为末入） 杏仁（汤泡，去皮尖，研） 桃仁（炮，去皮尖，研。各一两）

　　上和匀，以浸药酒煮面糊和丸，如梧桐子大。每服五十丸，空心盐汤或盐酒下。

　　 丸 治坠堕闪肭，血气凝滞腰痛。

　　子 当归（酒浸，焙） 威灵仙 破故纸（炒） 杜仲（炒） 桂心（各五钱） 乳香（别研） 没药（别研。各二钱半）

　　上为细末，酒煮面糊丸，如梧子大。每服七十丸，空心用盐汤或盐酒任下。

　　治腰痛如神方杜仲（炒去丝） 木香（各四两） 官桂（一两）

　　上为细末，每服二钱，空心温酒调下。此药活血化气。

　　药棋子（《本事》） 治腰痛气滞者。

　　黑牵牛不拘多少，以新瓦火烧赤，便以牵牛倒在瓦上，自然一半生一半熟，不得搅动，取头末一两，入硫黄一分，同研匀，分三服。每用白面一匙，水和捏如棋子样，五更初用水一盏煮熟送下，痛住即止；未住，明日五更再服。

　　〔肾着〕除湿丹（《统旨》）

　　槟榔 甘遂 芍药（煨） 威灵仙 泽泻 葶苈（各二两） 乳香 没药（各一两） 大戟（炒，三两） 陈皮（四两） 黑牵牛（头末，一两）

　　上为末，面糊丸，如桐子大。每服三十丸，空心用灯草汤送下。

　　渗湿汤（见伤湿。） 导痰汤（见痰饮。）

　　禹功散（子和）

　　黑牵牛（四两） 茴香（炒，一两）

　　上为末，姜汁调一二钱服。

　　清湿散（《统旨》）

　　黄柏（盐水拌炒，一钱五分） 泽泻（一钱） 苍术（一钱半，米泔浸炒） 杜仲 白芍药（煨） 牛膝（酒浸） 木瓜 威灵仙 陈皮（各一钱） 甘草（三分）

　　痛甚者，加乳香、没药末五分，临服调入。

　　水二盅，姜三片，煎八分，食前服。

　　〔脊痛脊强〕羌活胜湿汤（见前腰痛。） 地龙汤（同上。）

　　第四册

　　肩背痛

　　通气防风汤（东垣）

　　柴胡 升麻 黄 （各一钱） 防风 羌活 陈皮 人参 甘草（各五分） 本 青皮（各三分） 黄柏（一分） 白豆蔻仁（二分）

　　水煎，温服，食后。气盛者宜服，面白脱色气短者勿服。

　　当归拈痛汤（见身痛。） 神保丸（见伤食。） 星香散（见中风） 导痰汤（见痰饮。）

　　丁香五套丸（《和剂》）

　　南星（每个切作十数块，同半夏先用水浸三日，每日易水，次用白矾二两，研碎调入水内，再浸三日，洗净焙干） 半夏（切破，各二两） 干姜（炮） 白术 良姜 茯苓（各一两） 丁香（不见火） 木香 青皮 陈皮（去白，各半两）

