<!-- { "loadSidebar": true } -->
　　为细末，煮枣肉和捣五百杵，丸如梧子大。每服三十丸，食前用温酒送下。

　　温中法曲丸 治脾痹，发咳呕汁。

　　法曲（炒） 枳实（麸炒） 白茯苓 吴茱萸（汤浸，焙，炒） 桂心 浓朴（去皮，姜汁炙） 当归（切，焙） 甘草（炙。各三两） 麦 （微炒，五合） 细辛（去苗） 干姜（炮） 麦门冬（去心，焙） 附子（炮，去皮脐）

　　桔梗（炒） 人参（以上各二两）

　　上为细末，炼蜜丸，如桐子大。每服七十丸，食前熟水下，日三服。

　　当归汤 治肺痹，上气闭塞，胸中胁下支满，乍作乍止，不得饮食，唇干口燥，手足冷痛。

　　当归（切，焙） 防风（去杈） 黄 （以上各二两） 杏仁（去皮尖，炒，五十粒） 黄芩（去腐） 细辛（去苗） 麻黄（去根节，水煮二三沸，掠去沫，控干） 人参（以上各一两） 桂心（三两） 柴胡（去苗，八两） 半夏（汤泡去滑，五两）

　　上 咀，每服四钱，水一盏，姜七片，枣二枚，煎七分，去滓，不拘时温服，日三夜二。

　　五味子汤 治肺痹，上气发咳。

　　五味子（三两） 麻黄（去根节） 细辛（去苗） 紫菀（去苗土） 黄芩（去腐） 甘草（炙。各二两） 当归（焙） 人参 桂心（各一两） 紫苏子（炒，八两） 半夏（汤洗七次，三两）

　　上 咀，每服四钱，水一盏，生姜五片，煎至六分，去滓，不拘时温服。上气病，亦单煮紫苏子及生紫苏叶，冬月煮干枝茎叶服。

　　紫苏子汤 治肺痹，胸心满塞，上气不下。

　　紫苏子（炒，八两） 半夏（汤洗，五两） 陈皮（去白） 桂心（各三两） 人参 白术 甘草（炙。各二两）

　　上 咀，每服四钱，水一盏，入生姜五片，枣二枚，煎至七分，去滓，不拘时温服。

　　舒筋丸 治筋骨不能屈伸。

　　海桐皮 没药 血竭 木香（各二钱） 肉桂 牛膝 虎骨 防风 木瓜 天麻（各二钱半） 乳香（三钱） 甜瓜仁（半两） 沉香 楮实子（各一钱半） 自然铜 当归（各一钱）

　　上为细末，炼蜜为丸，如弹子大。每服一丸，细嚼，用温酒送下。忌热物。未服药，先饮酒半盏，后服药。

　　第四册

　　行痹

　　防风汤（河间）

　　防风 当归（酒洗） 赤茯苓（去皮） 杏仁（去皮尖，炒。各一钱） 黄芩 秦艽 葛根（各二钱）

　　羌活（八分） 桂枝 甘草（各五分）

　　水二盅，姜三片，煎七分，入好酒半盏，食远服。

　　薏苡仁散（《本事》）

　　薏苡仁（一两） 当归 小川芎 干姜 茵芋 甘草 官桂 川乌 防风 人参 羌活白术 麻黄 独活（各半两）

　　为细末，每服二钱，空心临卧酒调下，日三服。

　　和血散痛汤（东垣）

　　羌活身 升麻 麻黄（去节。各一钱半） 桃仁（十个） 柴胡（二钱） 红花（一分） 当归身（一分）

　　防风（一钱） 甘草（炙，二分） 独活（五分） 猪苓（五分） 黄柏（一钱） 防己（六分） 知母（酒，一钱） 黄连（酒，二分）

　　上分作四服，每服水一大盏，煎至一半，去渣，空心热服。

　　如意通圣散（《集验》，下同） 治走注风疼痛。

　　当归（去芦） 陈皮（去白） 麻黄（去节） 甘草（炙） 川芎 御米壳（去顶膈） 丁香（各等分）

　　上用慢火炒令黄色，每服五钱，水二盏，煎至一盏，去渣温服。如腰脚走注疼痛，加虎骨、没药、乳香同煎。如心痛，加乳香、良姜同煎。如赤眼，加草龙胆、黄连同煎。此药治诸痛之仙药也，又可服一粒金丹。

　　虎骨散 治风毒走注，疼痛不定，少得睡卧。

　　虎胫骨（醋炙） 败龟（醋炙。各二两） 麒麟竭（另研） 没药（另研） 自然铜（醋 ） 赤芍药 当归（去芦） 苍耳子（炒） 骨碎补（去毛） 防风（各七钱半，去芦） 牛膝（酒浸） 天麻 槟榔 五加皮羌活（去芦，各一两） 白附子（炮） 桂心 白芷（各半两）

　　上为细末，每服二钱，温酒调下，不拘时候。

　　桂心散 治风走注疼痛。

　　桂心 漏芦 威灵仙 芎 白芷 当归（去芦） 木香 白僵蚕（炒） 地龙（炒，去土。各半两）

　　上为细末，每服二钱，温酒调下，不拘时候。

　　仙灵脾散 治风走注，往来不定。

　　仙灵脾 威灵仙 芎 苍耳子（炒） 桂心（各一两）

　　上细末，每服一钱，温酒调，不拘时服。

　　治风走注疼痛地龙（一两，去土，炒） 麝香（二钱半，另研）

　　上为细末，每服一钱，以温酒调下，不拘时。

　　又方 治男妇走注疼痛，麻木困弱。

　　水蛭（半两，糯米内炒熟） 麝香（二钱半，另研）

　　上为细末，每服一钱，以温酒调下，不拘时，日进二服。

　　没药散 治遍身百节风虚劳冷，麻痹困弱，走注疼痛，日夜不止。

　　没药（二两，另研） 虎骨（四两，醋炙）

　　上为细末，每服五钱，温酒调下，不拘时候，日进二服。

　　小乌犀丸 治一切风走注，肢节疼痛不可忍者。

　　乌犀角屑 干蝎（炒） 白僵蚕（炒） 地龙（去土） 朱砂（水飞） 天麻 羌活（去芦） 芎 防风（去芦） 甘菊花 蔓荆子（各一两） 干姜（炮） 麝香（另研） 牛黄（各半两，研） 虎胫骨（醋炙） 败龟（醋炙） 白花蛇（酒浸） 天南星（姜制） 肉桂（去粗皮） 附子（炮，去皮脐） 海桐皮 木香 人参（去芦） 当归（各七钱半，去芦）

　　上为细末，入研令匀，以炼蜜和丸，如弹子大。每服一丸，用温酒或薄荷汤嚼下。

　　没药丸 治风毒走注疼痛，四肢麻痹。

　　没药（另研） 五加皮 干山药 桂心 防风（去芦） 羌活（去芦） 白附子（炮） 香白芷 骨碎补（去毛） 苍耳（炒） 自然铜（各半两，醋 ） 血竭（二钱半，另研） 虎胫骨（醋炙） 败龟（各一两，醋炙）

　　上为细末，同研令匀，以酒煮面糊为丸，如梧子大。每服二十丸，空心温酒送下，日进二服。

　　虎骨丸 治男子妇人走注疼痛，麻木困弱。

　　虎骨（四两，醋炙） 五灵脂（炒） 白僵蚕（炒） 地龙（去土，炒） 白胶香（另研） 威灵仙（各一两）

　　川乌头（二两，炮，去皮脐） 胡桃肉（二两半，去内皮，捣研如泥）

　　为细末，同研令匀，以酒煮面糊和丸，如梧桐子大。每服十丸至十五丸，空心温酒送下，日进二服。妇人当归酒送下。打扑损伤，豆淋酒送下。老幼加减服之。

　　十生丹 治风走注疼痛。

　　天麻 防风（去芦） 羌活（去芦） 独活（去芦） 川乌 草乌头（去芦） 何首乌 当归（去芦）

　　川芎 海桐皮（各等分，并生用）

　　上为细末，以炼蜜为丸，每丸重一钱。每服一丸，细嚼，冷茶清送下，病在上食后服，病在下空心服。忌食热物一日。

　　骨碎补丸 治走注疼痛。

　　骨碎补（一两，半） 威灵仙 草乌头（各一两，炒） 天南星（姜制） 木鳖子（去壳） 枫香脂（另研） 自然铜（醋淬） 地龙（各一两，去土，炒） 没药（另研） 乳香（另研，各半两）

　　上为细末，同研令匀，醋煮面糊为丸，如梧子大。每服五丸，加至十丸，用温酒下，不拘时候，日进二服。

　　定痛丸 治风虚走注疼痛。

　　威灵仙 木鳖子（去壳） 川乌（炮，去皮脐） 防风（去芦） 香白芷 五灵脂 地龙（各半两，去土，炒） 水蛭（糯米炒熟） 朱砂（各三钱，水飞）

　　上捣，研为细末，酒煮面糊和丸，如梧子大，以朱砂为衣。每服十丸，空心温酒送下。妇人红花酒下。常服轻身壮骨。

　　八神丹 治风虚走注疼痛，昏迷无力，四肢麻木。

　　地龙（去土，炒） 五灵脂（炒） 威灵仙 防风（去芦） 木鳖子（去壳） 草乌头（各一两，炒） 白胶香（另研） 乳香（另研。各三钱）

　　上为细末，酒煮面糊丸，如桐子大。每服五七丸至十丸，温酒送下，不拘时。若汗出，其 麻自散，是其效也，老幼加减服之。

　　一粒金丹 治腰膝风走注疼痛。

　　草乌头（锉，炒） 五灵脂（各一两） 地龙（去土，炒） 木鳖子（去壳，各半两） 白胶香（一两，另研）

　　细墨（ ） 乳香（各半两，研） 没药（另研） 当归（各一两，去芦） 麝香（一钱，另研）

　　上为细末，以糯米糊和丸，如桐子大。每服二丸至三丸，温酒下。服药罢，遍身微汗为效。

　　乳香应痛丸 治风走注疼痛。

　　乳香（半两，另研） 五灵脂 赤石脂（各一两，研） 草乌头（一两半，炒） 没药（五钱，另研）

　　上为细末，醋糊和丸，如小豆大。每服十五丸，空心温酒送下，日进二服。

　　控涎丹（《三因》）

　　甘遂（去心） 紫大戟（去皮） 白芥子（真者。各等分）

　　上为末，煮糊丸，如桐子大，晒干。临卧淡姜汤或熟水下五七丸至十丸。痰猛气实，加丸数不妨。

　　控涎散（丹溪） 治身及胁走痛，痰挟死血。加桃仁泥丸，治走注疼痛。

　　威灵仙（一钱） 川芎（七分） 栀子（炒，一钱） 当归（一钱） 肉桂（一分） 苍术（一钱） 桃仁（七粒）

　　甘草（五分）

　　上用生姜五片，水二盏，煎半干，入童便半盏，竹沥半盏，沸热服。忌肉、面、鸡。

　　治痛风走注疼痛（丹溪）

　　黄柏（酒炒） 苍术（酒炒，各二钱）

　　上作一服，煎就调酒威灵仙末 羚羊角灰（臣） 苍术（佐） 芥子（使） 用姜一片，入药末一钱，擂碎，以前药再温服。

　　龙虎丹（丹溪） 治走注疼痛，或麻木不遂，或半身疼痛。

　　草乌 苍术 白芷（各一两）

　　上研为末，水拌发热过，再入乳香、二钱，当归、牛膝各半两，酒糊丸，弹子大。酒化下。

　　透骨丹（《集验》，下同） 治男妇一切走注疼痛不可忍。

　　地骨皮 甜瓜子（炒） 芸苔子（葱捣为饼。各三两） 乳香（另研） 没药（另研） 草乌头（各一两，锉，炒） 苍术 牛膝（酒浸） 赤芍药 当归（去芦） 川乌头（炮，去皮脐） 自然铜（醋 ） 五灵脂（各二两）

　　上为细末，醋糊丸，梧子大。每服十丸，加至十五丸，以温酒送下，不拘时候。

