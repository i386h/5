<!-- { "loadSidebar": true } -->
　　经验九藤酒 治远年痛风，及中风左瘫右痪，筋脉拘急，日夜作痛，叫呼不已等证，其功甚速。

　　青藤 钓钩藤 红藤（即理省藤） 丁公藤（又名风藤） 桑络藤 兔丝藤（即无根藤） 天仙藤（即青木香） 阴地蕨（名地茶，取根。各四两） 五味子藤（俗名红内消） 忍冬藤（各二两）

　　上细切，以无灰老酒一大斗，用瓷罐一个盛酒，其药用真绵包裹，放酒中浸之，密封罐口，不可泄气，春秋七日，冬十日，夏五日。每服一盏，日三服，病在上食后及卧后服，病在下空心食前服。

　　加味二妙丸 治两足湿痹疼痛，或如火疗，从足跗热起，渐至腰胯，或麻痹痿软，皆是湿为病，此药主之。

　　苍术（四两，米泔浸） 黄柏（二两，酒浸，日干） 川牛膝（去芦） 当归尾（酒洗） 川萆 防己龟板（酥炙。各一两）

　　上为细末，酒煮面糊为丸，如梧桐子大。每服一百丸，空心姜、盐汤下。

　　熏洗痛风法 治手足冷痛如虎咬者。

　　上用樟木屑一斗，以急流水一担熬沸，以樟木屑置于大桶内，桶边放一兀凳，用前沸汤泡之，桶内安一矮凳子，令人坐桶边，放脚在内，外以草荐一领围之，勿令汤气入眼，恐坏眼，其功甚捷。

　　第四册

　　着痹（即麻木）

　　神效黄 汤（东垣）

　　黄 （二钱） 人参（去芦） 白芍药 炙甘草（各一钱） 蔓荆子（锉，二分） 陈皮（去白，五分）

　　水一盏八分，煎至一盏，去渣，临卧稍热服。如小便淋涩，加泽泻五分；如有大热证，加黄柏酒炒四次三分；麻木不仁，虽有热不用黄柏，再加黄柏一钱；如眼缩小，去芍药。忌酒、醋、湿面、大料物、葱、韭、蒜及淡渗、生冷、硬物。如麻木重甚者，加芍药、木通各一钱。

　　芍药补气汤（东垣）

　　黄 （一两） 白芍药（一两半） 陈皮（一两） 泽泻（半两） 甘草（一两炙）

　　上每服一两，用水二大盏，煎至一盏，去渣温服。

　　人参益气汤 治五六月间，两手麻木，四肢困倦，怠惰嗜卧，乃湿热伤元气也。

　　黄 （八钱） 人参 生甘草（各五钱） 炙甘草（二钱） 五味子（一百二十粒） 升麻（二钱） 柴胡（二钱半） 芍药（三钱）

　　上 咀，每服半两，水二盏，煎一盏，去渣，空心服。服后少卧，于麻痹处按摩屈伸少时，午饭前又一服，日二服。

　　第二次药煎服如前。

　　黄 （八钱） 红花（五分） 陈皮（一钱） 泽泻（五分）

　　第三次服药。

　　黄 （六钱） 黄柏（一钱二分） 陈皮（三钱） 泽泻 升麻（各二钱） 白芍药（五钱） 生甘草（四钱）

　　五味子（一百粒） 生黄芩（八钱） 炙甘草（一分）

　　分作四服，煎服如前法，稍热服。秋凉去五味子，冬月去黄芩，服之大效。

　　除湿补气汤（东垣）

　　黄 （八钱） 甘草梢（六钱） 五味子（一百二十粒） 升麻梢（六钱） 当归 柴胡梢 泽泻（各二钱） 红花（二钱半） 陈皮（一钱） 青皮（四钱）

　　分作四服，水三大盏，煎至一盏，去渣，稍热服，食前。

　　黄 桂枝五物汤（仲景）

　　黄 芍药 桂枝（各三两） 生姜（六两） 大枣（十二枚）

　　水六升，煮取二升，温服七合，日三服。一方，有人参。

　　补气升阳和中汤（东垣）

　　黄 （五钱） 人参（三钱） 甘草（炙，四钱） 陈皮 当归身（各二钱） 甘草根（生，一钱，去肾热）

　　佛耳草（四钱） 白芍药（三钱） 草豆蔻（一钱半，益阳退寒） 黄柏（一钱，酒洗，除湿泻火） 白术（二钱）

　　苍术（一钱半，除湿调中） 白茯苓（一钱，除湿导火） 泽泻（一钱，用同上） 升麻（一钱，行阳明经）

　　柴胡（一钱）

　　每服三钱，水二大盏，煎至一盏，去渣，稍热服，早饭后、午饭前服之。

　　温经除湿汤（东垣） 治肢节沉重，疼痛无力之圣药也。

　　羌活（七分） 独活 黄柏 麻黄（去节） 当归（各三分） 柴胡 黄 黄连 木香 草豆蔻神曲（各二分） 人参 甘草（炙） 泽泻 猪苓 白术（各一钱） 陈皮 苍术（各二钱） 白芍药（三钱） 升麻（五分）

　　上作二服，用水二大盏，煎至一盏，去渣，稍热服，食远。

　　除风湿羌活汤（东垣）

　　羌活 防风（各一两） 柴胡（五分） 本（三分） 独活（五分） 苍术（米泔制，一钱） 茯苓（二钱）

　　泽泻（二分） 猪苓（去皮，二分） 甘草（炙，五分） 黄 （一钱） 陈皮（三分） 黄柏（三分） 黄连（去须，一分） 升麻（七分） 川芎（三分，去头痛）

　　每服三钱或五钱，水二盏，煎至一盏，去渣，稍热服。量虚实施用，如不尽证候，根据加减法用之。

　　茯苓汤（《济生》）

　　半夏（汤泡） 赤茯苓（去皮） 陈皮（各一两） 枳实（去瓤，麸炒） 桔梗（去芦） 甘草（炙，各半两）

　　每服四钱，水一盏姜七片，煎服，不拘时。

　　前胡散（河间）

　　前胡 白芷 细辛 官桂 白术 川芎（各三两） 附子（炮） 吴茱萸（汤泡，炒） 当归（各二两） 川椒（去目并闭口者，生用，二两）

　　上锉，以茶、酒三升拌匀，同窨一宿，以炼成猪脂膏五斤入药煎，候白芷黄紫色，漉去渣成膏，在病处摩之。大凡 瘕疮痍皆治，并去诸风痛痒，伤折坠损。

　　苦参丸苦参（二两，取粉） 丹参（去土，炙） 沙参（去土） 人参 防风（去杈） 五加皮 蒺藜（炒，去刺）

　　乌蛇（酒浸，用肉） 蔓荆子 败龟板（酥炙黄） 虎骨（酥炙黄） 玄参（坚者。各一两）

　　上为细末，用不蛀皂角一斤锉碎，以水三升挪取汁，去滓，于无油铁器内熬成膏，用炼蜜四两和丸，如梧桐子大。每服十五丸至二十丸，食后良久夜卧共三服，荆芥、薄荷酒下。

　　补中益气汤（见劳倦。） 四君子汤（见虚劳。）

　　二陈汤（见痰饮。） 四物汤（见鼻衄。）

　　清阳补气汤（东垣） 戊申春，节使赵君，年七旬，病体热麻，股膝无力，饮食有汗，妄喜笑，善饥，痰涎不利，舌强难言，声嘎不鸣，身重如山。求治于先师，诊得左手脉洪大而有力，是邪热客于经络中也。两臂外有数瘢，遂问其故，对以燃香所致。先师曰：君之病皆此也。夫人之十二经，灌溉周身，终而复始。盖手之三阳，从手表上行于头，加之以火邪，阳并于阳，势甚炽焉，故邪热毒行流散于周身而热麻。《针经》云：胃中有热则虫动，虫动则胃缓，胃缓则廉泉开，故涎下。热伤元气而沉重无力，饮食入胃，剽悍之气，不循常度，故多汗。心火盛则妄喜笑，脾胃热则消谷善饥，肺金衰则声嘎不鸣。仲景云：微数之脉，慎不可灸，焦骨伤筋，血难复也。君奉养以膏粱之味，无故加以大毒，热伤于经络而为此病明矣。《内经》曰：热淫所胜，治以苦寒，佐以苦甘，以甘泻之，以酸收之。当以黄柏、知母之苦寒为君，以泻火邪，壮筋骨，又肾欲坚，急食苦以坚之。黄、生甘草之甘寒，泻热补表；五味子酸止汗，补肺气之不足，以为臣。炙甘草、当归之甘辛，和血润燥；柴胡升麻之苦平，行少阳、阳明二经，自地升天，以苦发之者也，以为佐。 咀同煎，取清汁服之，更缪刺四肢，以泻诸阳之本，使十二经络相接，而泄火邪，不旬日而良愈。

　　苍术（四钱） 本（二钱） 升麻（六钱） 柴胡（三钱） 五味子（一钱半） 黄柏（酒制，三钱） 知母（酒，二钱） 陈皮（二钱半） 甘草（生二钱） 当归（二钱） 黄 （三钱）

　　上 咀，每服五钱，水一盏半，煎至一盏，去渣，空心服。待少时，复以美膳压之。

　　续断丸（《奇效》下同） 治风湿流注，四肢浮肿，肌肉麻痹。

　　川续断 当归（炒） 萆 附子 防风 天麻（各一两） 乳香 没药（各半两） 川芎（七钱半）

　　上为细末，炼蜜丸，如桐子大。每服四十丸，空心用温酒或米饮送下。

　　防风汤 治血痹，皮肤不仁。

　　防风（二钱） 赤茯苓（去皮） 川独活 桂心 秦艽（去芦） 赤芍药 杏仁（去皮尖） 黄芩甘草（炙。各一钱） 川当归（去芦，洗，一钱半）

　　上作一服，用水二盅，生姜五片，煎至一盅，不拘时候服。一方，有葛根、麻黄，无独活、赤芍。

　　羌活散 治风痹，手足不仁。

　　羌活 汉防己 防风 酸枣仁 道人头 川芎（各一两） 附子（炮，去皮脐） 麻黄（去根节）

　　天麻（各一两半） 黄松节 薏苡仁（各二两） 荆芥（一握）

　　上为细末，每服二钱，不拘时，用温酒调下。

　　乌头粥 治风寒湿痹，麻木不仁。

　　川乌头（生研为细末）

　　上用熟白米半碗，入药末四钱，同米以慢火熬熟作稀薄粥，不可稠，下生姜汁一茶脚许，白蜜三大匙，搅匀，空心温啜之为佳。如是中湿，更入薏苡仁末二钱，增米作一中碗，煮服。此粥大治手足四肢不随，及重痛不能举者，有此证者，预服防之。左氏云：风淫末疾。谓四肢为四末也。脾主四肢，风邪客于肝则淫脾，脾为肝克，故疾在末。谷气引风温之药径入脾经，故四肢得安。此汤剂极有功，余尝制此方以授人，服者良验。

　　蔓荆实丸 治皮痹不仁。

　　蔓荆实（去浮皮，七钱五分） 枳壳（麸炒） 蒺藜子（炒，去刺） 白附子（炮） 桔梗（炒） 羌活（去芦）

　　防风（去杈，以上各半两） 皂荚（不蛀者半斤，锉碎，用新汲水浸一宿，以熟绢滤去滓，入面少许，同煎成膏和药）

　　上为细末，以皂荚膏和丸，如梧桐子大。每服二十丸，食后用熟水送下。

　　黄 酒（一名小黄 酒） 治血痹及诸痹，甚者四肢不遂，风湿寒痹，举体肿满，疼痛不仁。下有伏水，胁下有积饮，夜梦悲愁不乐，恍惚善忘，由风虚五脏受邪所致。或久坐腰痛耳聋，卒起眼眩头重，或举体肿疼，饮食恶冷，啬啬恶寒，胸中痰满，心下寒疝。及治妇人产后余疾，风虚积冷之不除者。

　　黄 独活 防风（去叉） 细辛（去苗） 牛膝 川芎 附子（炮，去皮脐） 甘草（炙） 蜀椒（去目并合口者，炒出汗，以上各三两） 川乌（炮，去皮脐） 山茱萸（去核） 秦艽（去苗土） 葛根（各二两）

