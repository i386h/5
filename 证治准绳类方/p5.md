<!-- { "loadSidebar": true } -->
　　熟地黄（洗，焙） 陈皮（去白） 乌药（各四两） 黑牵牛（三两） 右楠藤 杏仁（去皮尖） 当归 苁蓉（酒浸，焙） 干木瓜 续断 牛膝（酒浸。各二两） 赤芍药（一两）

　　上为细末，酒糊为丸，如桐子大。空心木瓜汤吞三五十丸，温酒亦得。

　　犀角防风汤（《统旨》） 治一切诸风，口眼 斜，手足 曳，语言謇涩，四肢麻木。

　　犀角（磨水，临服时入） 防风 甘草（炙） 天麻 羌活（各五分） 滑石（一钱五分） 石膏（七分）

　　麻黄 独活 山栀（各五分） 荆芥 连翘 当归 黄芩 全蝎（炒） 薄荷 桔梗 白术 细辛（各四分）

　　水二盅，姜五片，煎一盅，稍热服，取汗。大便秘结，加大黄一钱。

　　追风如圣散（《统旨》） 治男妇诸般风证，左瘫右痪，半身不遂，口眼歪斜，腰腿疼痛，手足顽麻，语言謇涩，行步艰难，遍身疮癣，上攻头目，耳内蝉鸣，痰涎不利，皮肤搔痒，偏正头风，无问新旧。及破伤风，角弓反张，蛇犬咬伤，金刃所伤，血出不止，敷之立止。

　　川乌 草乌 苍术（各四两） 金钗石斛（一两） 川芎 白芷 细辛 当归 防风 麻黄 荆芥 何首乌全蝎 天麻 本（各五钱） 甘草（三两） 人参（三钱） 两头尖（二钱）

　　上为细末，每服半钱匕，临卧茶清下，温酒亦可，不许多饮酒。服后忌一切热物饮食一时，恐动药力。

　　蠲风饮子（《正传》） 治中风瘫痪，口眼 斜，及一切手足走注疼痛，肢节挛急，麻痹不仁。

　　防风（去芦） 杜仲（去粗皮，姜汁炒） 羌活 白芷 川当归（酒洗，去芦） 川芎 生地黄（酒浸）

　　白芍药 川牛膝（去芦，酒洗） 秦艽（去芦） 何首乌 萆 苍术（米泔浸一宿） 白术 木通 大枫子（肉）

　　威灵仙 血藤（即过山龙） 防己 丁公藤（各一两） 荆芥穗 海桐皮（去粗皮） 五加皮 南星（煨裂） 半夏（汤泡七次） 橘红 赤茯苓（去皮） 桑寄生 天麻 僵蚕（炒去丝嘴） 钓藤（各半两） 薄桂（去粗皮） 草乌（去皮尖） 甘草节 川乌（去皮脐，炮） 猪牙皂角（各二钱半） 两头尖 阴地蕨（一名地茶） 大蓟 小蓟 理省藤桑络藤（各一两半） 生姜（一两，另捣细）

　　上各切细，用无灰好酒二斗五升，以瓷罐盛酒浸药，皮纸十数重封口，冬半月，夏七日，秋、春十日。每清晨午前午后临卧各服一大白盏。忌鸡、猪、鱼、羊、驴、马、飞禽、虾、蟹等肉味，及煎爆油腻，水果生冷，花麦热面，一切动气发风之物。

　　 丸（《济生》） 治中风口眼 斜，时吐涎沫，语言謇涩，手足缓弱。

　　草（一名火 草，生于沃壤间，带猪苓气者是）

　　上五月五日，六月六日，采叶洗净，不拘多少。九蒸九曝，每蒸用酒蜜洒之，蒸一饭顷，日干为末，炼蜜丸，桐子大。每服百丸，空心温酒米饮任下。

　　一方：每 一斤，加四物料各半两，川乌一钱半，羌活、防风各二钱。

　　拯济换骨丹（《元戎》） 治半身不遂，口眼 斜，手足不仁，言语謇涩，或骨痛连髓，或痹袭皮肤，或中急风，涎潮不言，精神昏涩，行步艰难，筋脉拘急，左瘫右痪，一切风疾。

　　槐荚子（生） 人参 桑白皮 苍术 白芷 何首乌 蔓荆子 威灵仙 防风（各二两）

　　五味子 苦参 香附 川芎（各一两） 麝香（二钱） 龙脑（二钱，另研，一本无）

　　上一十四味，为细末，入麝香令匀，又用麻黄十斤，去根节，天河水三石三斗，熬至六斗，滤去滓，再煎至二升半，入银石器内熬成膏，入前药和匀，杵三五千下，每一两作十丸，朱砂为衣。每服一丸，先捣碎，酒一盏，自晨浸至晚，食后临卧，搅匀服之。神清无睡，是药之验，再服须更隔五日服之。如中风无汗宜服。若体虚自汗服之，是重亡津液也。若风盛之人，当于密室温卧取汗。

　　搜风顺气丸（《圣惠》） 治三十六种风，七十二般气，去上热下冷，腰脚疼痛，四肢无力，多睡少食，渐渐羸瘦，颜色不完黄赤，恶疮下疰，口苦无味，憎寒毛耸，节年 癖气块，丈夫阳事断绝，女子久无子嗣，久患寒疟，吐逆泻痢，变成劳疾，百节酸疼，小儿老人皆可服，补精驻颜，疏风顺气。

　　车前子（二两半） 白槟榔 火麻子（微炒，去壳，另研） 郁李仁（汤泡，去皮，研） 菟丝子（酒浸，焙炮，晒干） 牛膝（酒浸二宿） 干山药（各三两）枳壳（去瓤，麸炒） 防风（去杈） 独活（各一两） 锦纹大黄（五钱，半生半熟）

　　上为末，炼蜜丸桐子大。每服二十丸，酒、茶、米饮任下，百无所忌，早晨、临卧各一服。服经一月消食，二月去肠内宿滞，三月无倦少睡，四月精神强胜，五月耳目聪明，六月腰脚轻健，一年百病皆除，老者返少。如服药觉脏腑微动，以羊肚肺羹补之。久患肠风便血，服之除根。如颤语謇涩，及瘫痪服之，随即平复。酒后一服，宿酲消尽，百病不生。孕妇勿服。

　　愈风丹 治足三阴亏损，风邪所伤，致肢体麻木，手足不随等证。

　　天麻 牛膝（酒浸，焙） 萆 玄参（各六两） 杜仲（七两） 羌活（十四两） 当归 熟地黄 生地黄（各一斤） 独活（五两） 肉桂（三两）

　　上为末，炼蜜丸，桐子大。用白汤下五七十丸。

　　史国公浸酒方 专治左瘫右痪，四肢顽麻，骨节酸疼，诸般寒湿风气。

　　当归 虎胫骨（酒浸一日，焙干酥炙） 羌活 鳖甲（炙） 萆 防风（去芦杈） 秦艽 川牛膝 松节晚蚕砂（各二两） 枸杞子（五两） 干茄根（八两，饭上蒸熟）

　　用无灰酒一斗，绢袋盛药，入酒内，封十日。取饮时不可面向坛口，恐药气冲人头面，饮酒不可间断。饮尽，药滓晒干为末，米糊丸，梧子大。空心酒下五十丸。忌食发风动气之物。

　　第一册

　　中寒

　　苏合香丸（见卒中。）

　　五积散（《和剂》） 治感冒寒邪，头疼身痛，项背拘急，恶寒呕吐，或有腹痛。又治伤寒发热，头疼恶风，无问内伤生冷，外感风寒，及寒湿客于经络，腰脚酸疼，及妇人经血不调，或难产并治。

　　白芷 茯苓 半夏（汤洗七次） 当归 川芎 甘草（炙） 肉桂 芍药（各三两） 枳壳（去瓤，麸炒） 麻黄（去节根） 陈皮（去白，各六两） 桔梗（去芦，十二两） 浓朴（去粗皮，姜制） 干姜（各四两， ） 苍术（泔浸，去皮，二十四两）

　　上 咀，每服四钱，水一盏，姜三片，葱白三根，煎七分，热服。冒寒用煨姜，挟气则加茱萸，妇人调经催产则加艾醋。

　　姜附汤（《发明》） 治中寒口噤，四肢强直，失音不语，忽然晕倒，口吐涎沫，状如暗风，手足厥冷，或复烦躁。兼治阴证伤寒，大便自利而发热者。

　　干姜 熟附子（各等分）

　　上 咀，每服四钱，水一盏半，煎至七分，去滓温服。或虑此药性太燥，即以附子理中汤，相继服饵。姜附本治伤寒经下后，又复发汗，内外俱虚，身无大热，昼则烦躁，夜则安静，不呕不渴，六脉沉伏，并宜服此，不知脉者，更宜审之。兼治中脘虚寒，久积痰水，心腹冷痛，霍乱转筋，四肢厥逆。一方，附子汤以生用者，名曰白通汤。内加白术倍之，甘草减半，名生附子白术汤。治中风湿，昏闷恍惚，腹胀满，身重，手足螈 ， 自汗，失音不语，便利不禁。

　　一方，用姜附汤加麻黄、白术、人参、甘草等分，名附子麻黄汤。治中寒湿，昏晕缓弱，腰脊强急，口眼 ，语声混浊，胸腹 胀，气上喘急，不能转动，更宜审而用之。

　　附子理中汤干姜（炮） 白术 人参 甘草（炙。各二钱半） 附子（炮，二钱）

　　水二盅，煎八分，食前温服。

　　不换金正气散（《和剂》） 治四时伤寒，温疫时气，头疼壮热，腰背拘急，山岚瘴气，寒热往来，霍乱吐泻，脏腑虚寒，下痢赤白。

　　苍术（制） 橘皮（去白） 半夏曲（炒） 浓朴（姜制） 藿香（各二钱） 甘草（炙，一钱）

　　上作一服，水二盅，生姜五片，红枣二枚，煎至一盅，去滓，食前稍热服。忌生冷油腻毒物。若出远方，不服水土，尤宜服之。

　　第一册

　　中暑

　　来复丹（《和剂》） 治上盛下虚，里寒外热，伏暑泄泻如水。

　　硝石（一两，同硫黄为末，入瓷盘内，以微火炒，用柳蓖搅，不可火太过，恐伤药力，再研极细，名二气末） 太阴玄精石（研，飞） 舶上硫黄（透明者。各一两） 五灵脂（水澄去砂，晒干） 青皮（去白） 陈皮（去白。各二两）

　　上用五灵脂、二橘皮为末，次入玄精石末，及前二气末，拌匀，好醋打糊为丸，豌豆大。每服三十丸，空心米饮下。

　　苏合香丸（见卒中。）

　　却暑散（《得效》）

　　赤茯苓（去皮） 甘草（生，各四两） 寒食面 生姜（各一斤）

　　上为细末，每服二钱，不拘时，新汲水或白汤调服。

　　香薷饮（《和剂》） 治伏暑引饮，口燥咽干，或吐或泻，并皆治之。一方，又加黄连四两，用姜汁同炒令黄色，名黄连香薷散。如有搐搦，加羌活煎服。

　　香薷（去土，一斤） 白扁豆（微炒，半斤） 浓朴（去皮，姜汁炙熟，半斤）

　　上 咀，每服三钱，水一盏，入酒少许，煎七分，沉冷，不拘时服。

　　香薷汤（《和剂》）

　　白扁豆（炒） 茯神 浓朴（去粗皮，锉，姜汁炒，各一两） 香薷（二两） 甘草（炙，半两）

　　上为细末，每服二钱，不拘时，沸汤点服，盐汤点亦得。

　　大顺散（《和剂》） 治冒暑伏热，引饮过多，脾胃受湿，水谷不分，霍乱呕吐，脏腑不调。

　　甘草（锉寸长，三十斤） 干姜 杏仁（去皮尖，炒） 肉桂（去粗皮，各四斤）

　　上先将甘草用白砂炒及八分黄熟；次入干姜同炒，令姜裂；次入杏仁同炒，令杏仁不作声为度，用筛筛净；后入桂，一处捣罗。每服二钱，水一盅，煎七分，温服；如烦躁，井花水调服；不拘时，以沸汤点服亦得。

　　枇杷叶散（《和剂》） 治中暑伏热，烦渴引饮，呕哕恶心，头目昏眩。

　　枇杷叶（去毛，炙） 陈皮（汤浸，去瓤，焙） 丁香 浓朴（去皮，涂姜汁炙，各半两） 白茅根 麦门冬（去心） 干木瓜 甘草（炙，各一两） 香薷（七钱半）

