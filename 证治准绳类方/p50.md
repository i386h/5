<!-- { "loadSidebar": true } -->
　　官桂（去粗皮） 当归（切，焙。各二两半） 大黄（生锉，一两） 白术 干姜（炮。各一两半）

　　上锉如麻豆大，用夹绢囊盛贮，以清酒一斗浸之，春夏五日，秋冬七日。初服一合，日二夜一，渐增之，以知为度。虚弱者，加苁蓉二两；下痢者，加女萎三两；多忘，加石斛、菖蒲、紫石英各二两；心下多水，加茯苓、人参各二两，山药三两。酒尽，可更以酒二斗重渍服之；不尔，可曝滓捣下筛，酒服方寸匕，不知，稍增之。服一剂得力，令人耐寒冷，补虚，治诸风冷，神妙。少壮人服勿熬炼，老弱人微熬之。

　　萆 丸 治血痹，手足 麻不仁，游走无定，及风痹等证。

　　萆 （炒） 山芋 牛膝（酒浸） 山茱萸（去核，炒） 熟地黄（焙） 泽泻（各一两） 狗脊（去毛） 地肤子（炒） 白术（各半两） 干漆（炒令烟尽） 天雄（炮，去皮脐） 车前子（炒） 蛴螬（研。各七钱五分） 茵芋（去皮茎，两钱五分）

　　上除蛴螬生研外，捣为细末，和令匀，炼蜜为丸，如梧桐子大。每服十丸至十五丸，空心用温酒送下，日二夜一。

　　第四册

　　痿

　　藿香养胃汤（《集验》） 治胃虚不食，四肢痿弱，行立不能。皆由阳明虚，宗筋无所养，遂成痿 。

　　藿香 白术 神曲（炒） 白茯苓 乌药 缩砂 半夏曲 薏苡仁 人参（各一钱半） 荜澄茄 甘草（炒。各一钱）

　　水二盅，生姜五片，枣二枚，煎一盅，不拘时服。

　　二陈汤（见痰饮。） 霞天膏（见积聚。）

　　金刚丸（《保命》） 治肾损，骨痿不能起于床，宜服此益精。

　　萆 杜仲（炒去丝） 苁蓉（酒浸） 菟丝子（酒浸，各等分）

　　上为细末，酒煮猪腰子捣和丸，如梧桐子大。每服五七十丸，空心用温酒送下。

　　牛膝丸（《保命》） 治肾肝损，骨痿不能起于床，筋弱不能收持，宜益精缓中。

　　牛膝（酒浸） 萆 杜仲（炒去丝） 白蒺藜 防风 菟丝子（酒浸） 肉苁蓉（酒浸，等分） 官桂（减半）

　　上制服同上金刚丸法。

　　加减四斤丸（《三因》） 治肾肝虚，热淫于内，致筋骨痿弱，不自胜持，起居须人，足不任地，惊恐战掉，潮热时作，饮食无味，不生气力，诸虚不足。

　　肉苁蓉（酒浸） 牛膝（酒浸） 天麻 木瓜（干） 鹿茸（燎去毛，切，酥炙） 熟地黄 五味子（酒浸）

　　菟丝子（酒浸，另研，各等分）

　　上为细末，炼蜜丸，如梧桐子大。每服五十丸，空心温酒、米饮任下。一方，不用五味子，有杜仲。

　　爆肾丸（《保命》） 治肾肝损，及脾损谷不化，宜益精缓中消谷。

　　牛膝 萆 杜仲（炒去丝） 白蒺藜 防风 菟丝子（酒浸） 肉苁蓉（酒浸） 葫芦巴 破故纸（酒炒。各等分） 官桂（减半）

　　上为细末，将猪腰子制如食法，捣烂，炼蜜和杵丸，如梧桐子大。每服五七十丸，空心用温酒送下。治腰痛不起，甚效。

　　健步丸（见痿厥。） 清燥汤（见伤暑。）

　　补阴丸 黄柏 知母（俱盐酒拌炒） 熟地黄 败龟板（酥炙，各四两） 白芍药（煨） 陈皮牛膝（酒浸，各二两） 虎胫骨（酥炙） 琐阳（酒浸，酥炙） 当归（酒洗，各一两半） 冬月加干姜（五钱半）

　　上为末，酒煮羯羊肉为丸，盐汤下。

　　四物汤 四君子汤 十全大补汤（俱见虚劳。） 木香槟榔丸（见伤食） 三化汤（见中风。） 调胃承气汤（见伤寒潮热。） 补益肾肝丸 神龟滋阴丸（俱见痿厥。）

　　补益丸（丹溪） 治痿。

　　白术（二两） 生地黄（酒浸，一两半） 龟板（酒浸，炙） 琐阳（酒浸） 当归身（酒浸） 陈皮 杜牛膝（酒浸。各一两） 干姜（七钱半） 黄柏（炒） 虎胫骨（酒炙） 茯苓（各半两） 五味子（二钱） 甘草（炙，一钱） 白芍药（酒浸） 菟丝子（酒蒸熟，研如糊，入余药末晒干。各一两）

　　诸药为末，紫河车为丸。如无紫河车，猪脑骨髓亦得。

　　虎潜丸（丹溪）

　　龟板 黄柏（各四两） 知母 熟地黄（各二两） 牛膝（三两半） 芍药（一两半） 琐阳 虎骨（酥炙） 当归（各一两） 陈皮（七钱半） 干姜（半两）

　　上为末，酒糊丸。加附子，治痿厥如神。

　　王启玄传玄珠耘苗丹三方序曰：张长沙戒人妄服燥烈之药，谓药势偏有所助，胜克流变，则真病生焉，犹悯苗之不长而揠之者也。若禀气血不强，合服此而不服，是不耘苗者也，故名耘苗丹。

　　上丹 养五脏，补不足，秘固真元，均调二气，和畅荣卫，保神守中。久服轻身耐老，健力能食，明目，降心火，益肾水，益精气。男子绝阳事无嗣，女子绝阴乃不能妊，以至腰膝重痛，筋骨衰败，面色黧黑，神志昏愦，寤寐恍惚，烦劳多倦，余沥梦遗，膀胱邪热，五劳七伤，肌肉羸瘦，上热下冷。服之半月，阴阳自和，肌肉光润，悦泽容色，开心意，安魂魄，消饮食，养胃气。

　　五味子（四两） 百部（酒浸一宿，焙） 菟丝子（酒浸） 肉苁蓉（酒浸） 杜仲（炒去丝） 远志（去心）

　　枸杞子 防风（去芦） 白茯苓（去皮） 巴戟（酒浸，去心） 蛇床子 柏子仁 山药（各二两）

　　上为细末，炼蜜丸，桐子大。每服五十丸，食前温酒、盐汤任下。

　　春煎干枣汤。夏加五味子四两，四季月加苁蓉六两，秋加枸杞子六两，冬加远志六两。食后兼服卫生汤。

　　中丹 补百损，体劣少气，善惊昏愦，上焦客热，中脘冷痰，不能多食，心腹痞满，脾胃气衰，精血妄行。

　　黄 （去芦） 白芍药 当归（去芦。各四两） 白茯苓（去皮） 人参（去芦） 桂心（各二两） 川椒（炒）

　　大附子（炮，去皮脐） 黄芩（各一两，为末，姜汁和作饼）

　　上为细末，粟米饮搜和，捣千余下，丸如桐子大。每服五十丸，温酒送下，食前。

　　小丹 补劳益血，去风冷百病，诸虚不足，老人精枯神耗，女子绝伤断产。久服益寿延年，安神志，定魂魄，滋气血脉络，开益智能，释散风湿，耳目聪明，筋力强壮，肌肤悦泽，添精补髓，活血驻颜。

　　熟地黄 肉苁蓉（各六两，酒浸） 五味子 菟丝子（各五两，酒浸） 柏子仁 天门冬（去心）

　　蛇床子（炒） 覆盆子 巴戟（酒浸，去心） 石斛（各三两） 续断 泽泻 人参（去芦） 山药 远志（炒，去心） 山茱萸肉 菖蒲 桂心 白茯苓 杜仲（炒去丝。各二两） 天雄（炮，去皮脐，一两）

　　上为细末，炼蜜丸，如梧子大。每服三十丸，食前温酒送下，加至五十丸。忌五辛、生葱、芜荑、饧、鲤。

　　虚人加地黄，多忘加远志、茯苓，少气神虚加覆盆子，欲光泽加覆盆子，风虚加天雄，虚寒加桂心，小便赤浊加白茯苓，一倍泽泻，吐逆加人参。

　　卫生汤补虚劳，强五脏，除虚烦，养真气，退邪热，顺血脉，安和神志，润泽容色。常服通畅血脉，不生痈疡，养胃益津。自汗盗汗，并宜服之。

　　当归（去芦） 白芍药（各四两） 黄 （八两） 甘草（炙一两）

　　每服五钱，水一盏半，煎至七分，去渣服，不拘时候。年老加酒半盏煎。

　　第四册

　　痿厥

　　补益肾肝丸（东垣）

　　柴胡 羌活 生地黄 苦参（炒） 防己（炒。各五分） 附子（炮） 肉桂（各一钱） 当归（二钱）

　　上细末，熟水丸，如鸡头大。每服五十丸，温水送下。

　　此药如在冬天中寒，或心肺表寒，目中溜火，嚏喷，鼻流清涕，咳嗽痰涎者，止可服一丸，须与姜附御汗汤等药相兼服之，不可单服此表药也。

　　健步丸（东垣）

　　羌活 柴胡（各五钱） 防风（三钱） 川乌（一钱） 滑石（炒，半两） 泽泻（三钱） 防己（酒洗，一两）

　　苦参（酒洗，一钱） 肉桂（五分） 甘草（炙） 栝蒌根（酒制，各半两）

　　上为细末，酒糊丸，如桐子大。每服十丸，煎愈风汤，空心送下。

　　愈风汤（见中风。） 羌活胜湿汤（见腰痛。） 虎潜丸（见痿。） 滋肾丸（见小便不通。）

　　神龟滋阴丸 治足痿。

　　龟板（四两，酒炙） 黄柏（炒） 知母（炒。各二两） 枸杞子 五味子 琐阳（各一两） 干姜（半两）

　　末之，猪脊髓为丸，如桐子大，每服七十丸。

　　越婢加术汤麻黄（六两） 石膏（半斤） 生姜 甘草（各二两） 白术（四两） 大枣（十五枚）

　　水六升，先煮麻黄，去上沫，纳诸药，煮取三升，分温三服。如恶风，加附子一枚。

　　左经丸（《本事》） 治筋骨诸疾，手足不遂，行动不得，遍身风疮。

　　草乌（白大者，去皮脐） 木鳖（去壳） 白胶香 五灵脂（各三两半） 斑蝥（五个，去头足翅，醋炙）

　　上为末，用黑豆去皮，生杵取粉一升，醋糊共搜杵为丸，如鸡头大。每服一丸，温酒磨下。治筋骨疾，但未曾针伤损者，三五服立效。此药曾医一人软风不能行，不十日立效。专治心肾肝三经，通小便，除淋沥，通荣卫，滑经络，大有奇功。

　　续骨丹（《本事》） 治两脚软弱，虚羸无力，及小儿不能行。

　　天麻（明净者，酒浸） 白附子 牛膝 木鳖子（各半两） 乌头（一钱，炮） 川羌活（半两） 地龙（去土，一分） 乳香 没药（各二钱） 朱砂（一钱）

　　上以生南星末一两，无灰酒煮糊为丸，如鸡头大，朱砂为衣。薄荷汤磨一丸，食前服。

　　第四册

　　香港脚

　　除湿汤（见伤湿）

　　芎芷香苏散（《得效》）

　　川芎（七钱） 甘草（二钱） 紫苏叶 干葛 白茯苓 柴胡（各半两） 半夏（六钱） 枳壳（炒，三钱） 桔梗（生，二钱半） 陈皮（三钱半）

　　每服三钱，水一盏，姜三片，枣一枚，煎八分，不拘时温服。

　　木瓜丸（见水肿。） 五积散（见中寒。） 续命汤（见中风。） 越婢加术汤（见痿厥。）

　　第一竹沥汤（《千金》，下同） 治两脚痹弱，或转筋皮肉不仁，腹胀起如肿，按之不陷，心中恶不欲食，或患冷方。

　　竹沥（五升） 甘草 秦艽 葛根 黄芩 麻黄 防己 细辛 桂心 干姜（各一两） 防风升麻（各一两半） 茯苓（三两） 附子（二枚） 杏仁（五十枚）

