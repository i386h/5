<!-- { "loadSidebar": true } -->
　　雷丸散雷丸 雄黄（研，水飞） 朱砂（研，水飞） 滑石 紫石英（研） 犀角屑 牛黄（各半两，研） 斑蝥（去头足翅） 芫青（各二十个，去头足翅，并用糯米炒） 白蔹 阿魏（各二钱半）

　　上为细末，入研令匀，每服一钱，空心清酒调下。

　　上二方，皆本耆婆方而增损之，传用皆效。以药有难致，拘方取足，则毕世不成矣。

　　小有出入，亦何不可，故备列焉。

　　治疠风。白花蛇丸 丹阳荆上舍得疠疾，一僧疗之而愈，以数百金求方，秘不肯传，馆宾袁生，窥知藏衲衣领中，因醉之而窃录焉，用者多效。

　　防风（去苗，二两） 荆芥穗（一两半） 金银花（去叶，二两） 川芎（一两） 枸杞子（甘州，二两） 黄芩黄连 山栀子 黄柏 全蝎（用醋浸一日去盐味，各一两） 蝉蜕（二两，用草鞋踏去土） 漏芦（半斤，洗净，去苗，取四两） 乌药 何首乌（不犯铁） 牛膝（去芦） 牛蒡子 连翘 天花粉 白蒺藜 威灵仙 细辛 金毛狗脊 胡麻子（炒） 蔓荆子（各一两） 槐花 苦参 生地黄（各二两） 白花蛇（一条，去头尾，连骨生用） 乌梢蛇（一条，去头尾，生用）

　　如上头面者，加香白芷一两。如肌肉溃烂，加大皂角一两。一僧，加风藤一两。

　　上共为细末，米糊为丸，如梧桐子大。每服五六十丸，茶清送下，空心、午后，临卧各一服。

　　行药方大黄 白牵牛 槟榔（以上各一两） 甘草（三两） 轻粉（五分）

　　上共为细末，每服二钱，用白蜜三匙，姜汁二匙调服，五更时进。病势重者，七日行一次；稍轻者，半月一次；轻者，一月一次或二十日一次，以三五遍为度。

　　防风天麻丸 治疠风癞病。此方料是神仙所传，一年中常疗数人，初服药有呕吐者，不可怪，服药得安如故，其效如神。

　　防风（去芦） 天麻 升麻 白附子（炮） 定风草 细辛（去苗） 川芎 人参（去芦） 丹参（去芦） 苦参（去芦） 玄参（去芦） 紫参（去芦） 蔓荆子 威灵仙 穿山甲（炒） 何首乌（各一两，另捣为末） 蜈蚣（一对）

　　上为细末，与何首乌末拌匀，每药末二两，胡麻一斤，淘净晒干，炒香熟，另碾为极细末，与药末一处拌匀，炼蜜和丸，共作九十丸。每服一丸，细嚼，温浆水送下，不拘时候，日三服。宜食淡白粥一百二十日。病患大忌房劳，将息慎口。

　　歙墨丸 治疠风神效。

　　歙墨（烧存性） 两头尖 甘草（炙） 香白芷 防风（去芦。各二两） 乳香（三钱，另研） 川芎（一两） 五灵脂（三两，净） 麝香（三钱，另研）

　　上为细末，酒糊丸，每两作十丸。每服一丸，食后细嚼，温酒送下，茶清亦得，日进二服。

　　乳香丸 治疠风神效。

　　通明乳香（二十两） 苦参（肥好者，去芦，锉，四两）

　　上先用好酒五升，浸苦参于瓶内，以重汤煮一伏时，常用文武火慢熬，令小沸为候，一伏时取出，滤去渣。将酒浸乳香于银砂石器内，煎如饧，入天麻四两，为末，大麻仁二两，另研如膏，入于乳香膏内，搅令匀，慢火熬之，可丸如梧桐子大。每服二十丸，用大麻仁酒送下，空心及晚食前服之。

　　大麻仁酒法 大麻仁三升，水淘净候干，以酒一斗，浸一宿，和酒研取白汁，用生绢滤过，却入瓷瓶中，重汤煮数沸即止。每服一小盏，温过下药。仍兼紫茄子根散相间服之。

　　紫茄子根散 紫茄子根（一斤，细切、曝干，捣罗为末） 白芍药（二两，末） 炙甘草（一两，末）

　　上件药末，相和令匀，每服二钱，温水调下，日进三服，自早至晚，常令均匀服之。

　　神仙退风丹知母 贝母 乌梅肉 海桐皮 金毛狗脊上各等分，为细末，炼蜜和丸，如梧子大。每日空心、日中、临睡各服三十丸，又每夜第一次睡觉时，急于头边取三十丸便服，并用羊蹄根自然汁下。大忌酒及房事，一切发风之物，只吃淡粥一百日，皮肉渐皆复旧，半年后须忌房事。服药时，每夜专用一二勤谨人就病患睡处坐守，等候第一次睡觉时，便扶起吃药一服。华宫使亲见林承服之取效。治疠风如此神妙，若不禁忌，恐无益也。

　　天麻散 治一切疠风癞疾。

　　天麻（二两） 何首乌 胡麻子（各三两） 蔓荆子 威灵仙 菖蒲 荆芥穗 地骨皮 苦参（去芦） 白蒺藜 甘菊花 牛蒡子（炒。各一两） 薄荷（半两）

　　上为细末，每服三钱，温酒调下，茶清亦得，日进二服，先食前服半月，次食后服半月，大有神效。

　　蔓荆子散 治肺脏蕴热，风毒如癞，变成恶风。

　　蔓荆子（生用） 甘菊花 枸杞子 苦参（去芦，各四两） 天麻（二两） 天南星（姜制） 胡麻（各一两，炒熟，捣为末）

　　上为细末，每服二钱，煎荆芥汤调下，茶清亦可，日进二服，不拘时候。

　　苦参散苦参（取头末秤，二两） 猪肚（一具，去脂）

　　上用苦参末掺猪肚，用线缝合，隔宿煮软取出，洗去元药。先不吃饭一日，至第二日先饮新水一盏，后将猪肚食之，如吐了，再食之。食罢待一二时，用肉汤调无忧散五七钱，取出小虫一二万为效。后用不蛀皂角一斤，去皮弦及子，捶碎，用水四碗，煮至一碗，用生绢滤去渣，再入苦参末，搅熟稀面糊膏子相似，取出放冷，再入后药相和。

　　何首乌（去皮，二两） 防风（去芦，一两半） 当归（去芦，一两） 芍药（五钱） 人参（去芦，三钱）

　　上为细末，入皂角膏子为丸，如桐子大。每服三五十丸，温酒或茶清送下，不拘时候，日进三服。后用苦参、荆芥、麻黄煎汤洗浴。

　　何首乌散 治疠风癞疾。

　　何首乌（一斤，入白米泔浸一七日，夏月逐日换水，用竹刀刮令碎，九蒸九晒） 胡麻子（四两，九蒸九晒）

　　上为细末，每服二钱，食前温酒或薄荷汤调下。

　　追命散川大黄 皂角刺（各半斤） 川郁金（五两）

　　上为细末，每服三大钱，用好真小油，入无灰酒调药末，觑虚实加减服之。取下虫，多年者其虫色黑，日近者其虫色赤。隔三二日再服，直候无虫，方是病瘥，即止其药，后只服平常风药及诸补药，此药大有功效。下药切不可许病患知，恐虫藏匿，则病难愈。六十日内，用清斋，戒房色欲，却一切俗念，亦不可嗔怒。常净口，念孝敬善言，救苦救难观世音菩萨名号万千百声，最好心绝一切恶念，此疾易疗，故发善言戒劝，伏幸听信。

　　六香散 淋渫癞病，其效如神。

　　甘松（去土） 零陵香 香白芷 茅香（去土，）

　　锉） 香附子（炒） 藿香 川芎（各二两） 三柰子（半两）

　　上除三柰子另研，余七味同为 咀，分作四剂。每用一剂，以水六大碗，煎至三碗，去渣，却入三柰子搅匀，乘热洗疮。若疮不破，用 针于疙瘩疮上刺破，令恶血出尽，然后淋洗，一伏时洗一番。浴室毋令透风，卧处须令暖和得所。一月之间，不可出外，水火亦就其中，洗了拭干，用八金散点，若热不可饮冷水。

　　八金散 金精石 银精石 阳起石 玄精石 磁石 石膏 滑石 禹余粮石上件各等分，碾末，入金银钳锅子内盛之，用盐泥固济口，以文武火 炼红透，放冷，研如粉，入水银半两，轻粉一钱，研令不见星子，却入余药再研匀。令患人先洗疮拭干，便用小油调稠硬作剂子，于有疮处擦上药，兼治疙瘩。擦药之后，大忌饮水，宜禁身静坐，至三日，口中涎出为度。二次药了，用贯众汤漱其口，不可咽下药汁，两手便洗净，不可近口鼻耳目。第四日一伏时，根据前上药，第七日不可更用，见效即止。

　　贯众汤 漱口安牙。

　　贯众（四两）

　　上为 咀，用净黑豆半升，水三碗者软，若用前药毕，将此药急漱其口，以去其毒，恐伤牙齿也。

　　一方，加黄连。

　　渫洗疠疮药何首乌 荆芥 防风 马鞭草 蔓荆子（各等分）

　　每用十两，水一斗，煎数沸，无风处洗，出汗。

　　解毒散 治风疮，解外毒。

　　巴豆肉 皮硝（各一两） 黄蜂窠 黑狗脊（各七钱） 白芷 雄黄 猪牙皂角 羊蹄根轻粉蝉蜕（去土） 枯矾 寒水石（各五钱）

　　上为末，腊猪油调搽。外毒既去，却搽黄连散。

　　愚按：洗药虽能疏通腠理，而损元气；解毒散虽能攻毒，而伤良肉，不宜多用。

　　黄连散 治疠疮，清热解毒。

　　黄连（五两） 五倍子（一两）

　　上为末，唾津调涂之。

　　白丁香散 治疠风眼中生 肉。

　　白丁香 贝母上为细末，人乳汁调点眼内。

　　治疠风眉须已落，却令再生。

　　乌芝麻油（一升） 丁香（一两） 生姜汁 铁生末（各一合） 附子 木香 诃藜勒皮 垣衣（各七钱半） 羊粪（三十粒）

　　上为细末，入油及生姜汁中，以不津器盛，于马粪中埋三七日，药成。涂药法：用中指点，于生铁器内摩三七下，即涂要生处，熟揩之，以干为度，十五日内，眉须皆生。

　　侧柏叶丸 治疠风癞疾，令眉须再生。

　　侧柏叶（不拘多少）

　　上件药，九蒸九曝，为细末，炼蜜和丸，如梧子大。每服五十丸，熟水送下，日三夜一服之。

　　生眉膏 治眉毛脱落。

　　白花蛇 乌蛇 羊粪（炒黑） 土马鬃 半夏（各等分，炒黑色）

　　上为细末，用生姜自然汁调匀，擦在眉上，一日涂一次为佳。

　　第五册

　　鹤膝风

　　 丸（《宝鉴》） 治鹤膝风及腰膝风缩。胡楚望博士病风疰，手足指节如桃李，痛不可忍，服之悉愈。

　　（一条，头尾全者） 白附子 阿魏（研） 桂心 白芷（各一两） 乳香（七钱五分） 当归 北漏芦 芍药 威灵仙 地骨皮 牛膝 羌活 安息香 桃仁（以上各一两，生，同安息香研）

　　没药（七钱五分）

　　上十六味， 、桃仁、白附子、阿魏、桂心、白芷、安息、乳香、没药九味，同童子小便并酒二升炒熟另处，入余药为末，蜜丸弹子大。空心温酒化下一丸，无时。

　　换骨丹 通治风，兼治鹤膝风。

　　防风 牛膝 当归 虎骨（酥炙。各一两） 枸杞子（二两半） 羌活 独活 败龟板 秦艽萆 松节 蚕砂（各一两） 茄根（洗净，二两） 苍术（四两）

　　上酒浸，为末服。酒糊丸服亦可。

　　经进地仙丹 治肾气虚惫，风湿流注，脚膝酸疼，行步无力。

