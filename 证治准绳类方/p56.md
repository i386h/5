<!-- { "loadSidebar": true } -->
　　川椒（去目及闭口者，炒出汗） 附子（炮） 苁蓉（酒浸，焙。各四两） 菟丝子（制） 覆盆子 羌活白附子 防风 牛膝（酒浸） 何首乌 南星（姜制） 萆 赤小豆 狗脊（去毛） 乌药 骨碎补（去毛。各三两） 人参 黄 （各一两半） 茯苓 白术 甘草（各一两） 地龙（去土） 木鳖（去壳。各三两） 川乌（炮，一两）

　　上为细末，酒糊丸，桐子大。每服四十丸，空心温酒下。

　　五积散（见中寒。） 小续命汤（见中风。） 六味丸 十全大补汤（俱见虚劳。）

　　大防风汤 治足三阴经亏损，外邪乘虚，患鹤膝风，或附骨疽肿痛，或肿而不痛。不问已溃未溃，用三五剂后，更用调补之剂。

　　川芎（一钱五分） 辣桂 黄 （各五分） 白芍药 附子 牛膝（各一钱） 白术 羌活 人参防风（各二钱） 杜仲 熟地黄 炙甘草（各五分。）

　　上水煎服。

　　补中益气汤（见劳倦。） 四物汤 四君子汤 六君子汤 八珍汤 八味丸（俱见虚劳。）

　　当归补血汤（见劳倦。）

　　第五册

　　破伤风

　　羌活防风汤（《保命》） 治破伤风，脉浮弦，初传在表。

　　羌活 防风 川芎 本 当归 芍药 甘草（各四两） 地榆 细辛（各二两）

　　上 咀，每服五钱，水二盏，煎八分，热服。量紧慢加减用之。热盛加黄芩、黄连各二两，大便秘加大黄一两，自汗加防风、白术各半两。

　　防风汤 治破伤风同伤寒表证，未传入里，急宜服此。

　　防风 羌活 独活 川芎（各等分）

　　上 咀，水煎服。后宜调蜈蚣散，大效。

　　九味羌活汤羌活 防风 苍术（各一两半） 细辛（五钱） 川芎 白芷 生地黄 黄芩 甘草（各一两）

　　以上九味， 咀，每服一两，水煎。

　　蜈蚣散蜈蚣（一对） 鱼鳔（五钱，炒） 左盘龙（半两，炒烟尽）

　　上为细末，用防风汤调服。如前药解表不已，觉直转入里，当服左龙丸，服之渐渐看大便软硬，加巴豆霜。

　　白术防风汤 若服前药已过，脏腑和，有自汗者，宜服此药。

　　白术 黄 （各一两） 防风（二两）

　　上 咀，每服七钱，水二盏，煎一盏，去滓温服。

　　破伤风，脏腑秘，小便赤，用热药自汗不休，故知无寒也，宜速下之。先用芎黄汤三二服，后用大芎黄汤下之。

　　芎黄汤川芎（一两） 黄芩（六钱） 甘草（炙，二钱）

　　上为 咀，每服五七钱，水一盏半，同煎至一盏，去渣温服，不拘时候。

　　大芎黄汤川芎（五钱） 大黄（生） 黄芩 羌活（去芦，各一两。）

　　上为 咀，根据前煎服，以利为度。

　　江鳔丸 治破伤风惊而发搐，脏腑秘涩，知病在里。

　　江鳔（半两，炒） 野鸽粪（半两，炒） 雄黄（一钱，水飞） 蜈蚣（一对） 天麻（一两） 白僵蚕（半两，炒）

　　上为细末，分作三分，先用二分，烧饭为丸，如桐子大，朱砂为衣；又用一分，入巴豆霜一钱同和，亦以烧饭为丸，不用朱砂为衣。每服朱砂为衣丸药二十丸，入巴豆霜丸药一丸，次服二丸，渐加至利为度，再服朱砂为衣丸药，病愈止。

　　左龙丸左盘龙 白僵蚕 鳔（并锉炒。各半两） 雄黄（一钱，水飞研）

　　上为细末，烧饭为丸，如梧桐子大。每服十五丸，温酒送下。如里证不已，当于左龙丸药末一半内，加巴豆霜半钱，烧饭为丸，如梧子大，每服一丸，同左龙丸一处合服，名左龙丹。每服药中加一丸，如此渐加服至十丸，以利为度。若利后更服后药，若搐痉不已，亦宜服后药羌活汤。

　　羌活汤 治破伤风，搐闭不通。

　　羌活（去芦） 独活（去芦） 防风（去芦） 地榆（各一两）

　　上为 咀，每服一两，水二盏半，煎至一盏，去渣温服。如有热加黄芩，有涎加半夏。若病日久，气血渐虚，邪气入胃，宜养血为度。

　　地榆防风散 治半表半里，头微汗，身无汗。

　　地榆 防风 地丁香 马齿苋（各一两）

　　上为细末，每服三钱，温米饮调下。

　　养血地黄当归散 治破伤风，日久渐虚，邪气入内。

　　当归（去芦） 地黄 芍药 川芎 本（去芦） 防风（去芦） 白芷（各一两） 细辛（去苗，五钱）

　　上为 咀，每服五钱，水一盏半，煎一盏，温服。

　　白术黄 汤白术（二钱） 黄 （三钱） 防风（一钱半）

　　上水煎，食前服。

　　白术升麻汤白术 黄 （各二钱） 干葛（五分） 升麻 黄芩（各一钱） 甘草（五分）

　　上水煎，食远服。

　　蠲痉汤羌活 独活 防风 地榆（各一钱） 杏仁（七枚，去皮捣碎，蒸令熟，研成膏）

　　上前四味，以水一盏，煎七分，入杏仁和匀服之。兼以搽疮上，瘥。

　　朱砂指甲散人手足指甲（炒烟起，六钱） 独活 朱砂（另研） 天南星（姜制。各二钱）

　　上制度为细末，分作三服，酒调下。

　　玉真散南星 防风（各等分）

　　上为末，生姜汁调服，伤处以此贴之。

　　第五册

　　痉

　　麻黄加独活防风汤（仲景） 治刚痉。

　　麻黄（去节） 桂枝（各一两） 芍药（三两） 甘草（半两） 独活 防风（各一两）

　　上锉细，每服一两，用水二盅，煎至一盅半，温服。

　　栝蒌桂枝汤（仲景） 治柔痉。

　　栝蒌根（二两） 桂枝（三两） 芍药（三两） 甘草（二两） 生姜（三两） 大枣（十二枚。）

　　上六味，以水九升，煮取三升，分温三服，取微汗。汗不出，食顷啜粥发之。

　　葛根汤（《金匮》）

　　葛根（四两） 麻黄（三两，去节） 桂（二两，去皮） 芍药 炙甘草（各二两） 生姜（三两） 大枣（十二枚）

　　上七味， 咀，以水一斗，先煮麻黄、葛根减二升，去沫，纳诸药，煮取三升，去滓，温服一升，覆取微汗，不须啜粥，余如桂枝汤法将息及禁忌。

　　大承气汤大黄（四两，酒洗） 浓朴（去皮，炙，八两） 枳实（五枚，炙） 芒硝（三合）

　　上四味，以水一斗，先煮二物，取五升，去滓；纳大黄，煮取二升，去滓；纳芒硝，更上火微一二沸，分温再服。得下，止服。

　　海藏神术汤 治内伤冷冻饮料，外感寒邪而无汗者。

　　苍术（制） 防风（各二两） 甘草（一两，炒）

　　上 咀，加葱白、生姜同煎服。如太阳证，发热恶寒，脉浮而紧者，加羌活二钱。如太阳证，脉浮紧中带弦数者，是兼少阳也，加柴胡二钱。如太阳证，脉浮紧带洪者，是兼阳明也，加黄芩二钱。妇人服者，加当归或木香汤或加 本汤各二钱。如治吹乳，煎成调六一散三五钱，神效。

　　海藏白术汤 治内伤冷物，外感风寒有汗者。

　　白术（三两） 防风（二两） 甘草（一两，炙）

　　上 咀，每服三钱，水一盏，姜三片，煎至七分，温服，一日止一二服。待二三日，渐渐汗少为解。

　　又白术汤 上解三阳，下安太阴。

　　白术（如汗之，改用苍术） 防风（各一两。）

　　上 咀，水煎至七分，温服。用后方加减。若发热引饮者，加黄芩、甘草。头疼恶风者，加羌活散三钱。羌活一两半，川芎七钱，细辛去苗，二钱半。若身热目痛者，加石膏汤四钱。石膏二钱，知母半两，白芷七钱。腹中痛者，加芍药汤三钱。芍药一两，桂枝半两。往来寒热而呕者，加柴胡散三钱。柴胡一两，半夏半两。心下痞者，加枳实一钱。

　　若有里证，加大黄一钱。量虚实加减之，邪去止服。

　　桂枝葛根汤 治伤风项背强，及有汗不恶风柔痉。（制服法。一与前葛根汤同，止无麻黄三两。）

　　桂枝加川芎防风汤 治发热自汗，而不恶寒者，名曰柔痉。

　　桂枝 芍药 生姜（各一两半） 甘草 防风 川芎（各一两） 大枣（六枚。）

　　每服一两，水三盏，煎至一盏半，去渣温服。

　　柴胡加防风汤 治汗后不解，乍静乍躁，目直视，口噤，往来寒热，脉弦，此少阳风痉。

　　柴胡 防风（各一两） 半夏（制，六钱） 人参 黄芩（各五钱） 生姜 甘草（各六钱半） 大枣（三枚）

　　上煎服法一与前同。

　　防风当归汤 治发汗过多，发热，头面摇，卒口噤，背反张者，太阳兼阳明也。宜去风养血。

　　防风 当归 川芎 地黄（各一两。）

　　每服一两，水三钱，煎至二盏，温服。

　　泻青丸（见中风。） 异功散（见不能食。） 六味丸（见虚劳。） 加味小柴胡汤（见往来寒热。） 加味四物汤（即四物汤加柴胡、牡丹皮、山栀。见虚劳。） 加味逍遥散（见虚劳。） 补中益气汤（见劳倦。）

　　加味归脾汤（见健忘。） 三一承气汤（见中风。） 十全大补汤（见虚劳。） 参附汤（见自汗。）

　　八物白术散 治伤寒阴痉一二日，面肿，手足厥冷，筋脉拘急，汗不出，恐阴气内伤。

　　白术 茯苓 五味子（各半两） 桂心（三分） 麻黄（半两） 良姜（一分） 羌活（半两） 附子（三分）

　　每服四钱，水一大盏，姜五片，同煎至五分，去渣温服，无时。

　　桂枝加芍药防风防己汤 治发热，脉沉而细者，附太阴也，必腹痛。

　　桂枝（一两半） 防风 防己（各一两） 芍药（二两） 生姜（一两半） 大枣（六枚）

　　每服一两，水三盏，煎至一盏半，去渣温服。亦宜小续命汤。

　　附子散 治伤寒阴痉，手足厥冷，筋脉拘急，汗出不止，头项强直，头摇口噤。

　　桂心（三钱） 附子（一两，炮） 白术（一两） 川芎（三钱） 独活（半两）

　　每服三钱，水一盏，枣一枚，煎至五分，去滓温服。

　　桂心白术汤 治伤寒阴痉，手足厥冷，筋脉拘急，汗出不止。

　　白术 防风 甘草 桂心 川芎 附子（各等分）

　　每服五钱，水二盅，生姜五片，枣二枚，同煎至七分，去渣温服。

　　附子防风散 治伤寒阴痉，闭目合面，手足厥逆，筋脉拘急，汗出不止。

　　白术（一两） 防风 甘草 茯苓 附子 干姜（各七钱五分） 柴胡（一两半） 五味子（一两）

　　桂心（半两）

　　每服三钱，水二盏，生姜四片，同煎，去渣温服。

　　小续命汤（见中风。）

