<!-- { "loadSidebar": true } -->
　　人参甘温，泻火补中益气。二术俱甘苦温，除湿补中益气。泽泻、茯苓利小便导湿。橘皮苦温，益气调中升阳。神曲消食，荡胃中滞气。大麦 宽中，助胃气。干姜辛热，以涤中寒。黄柏苦大寒，酒洗，以主冬天少火在泉发躁也。右气虚挟痰眩晕。余尝治一人卧则稍轻，但举足则头旋眼黑，以天麻、半夏、茯苓、白附、陈皮、僵蚕、参、 、甘草、当归、生姜、黄芩煎汤服之，五六日愈，盖仿此方加减之也。

　　旋复花汤（《济生》）

　　旋复花 半夏 橘红 干姜（各一两） 槟榔 人参 甘草 白术（各半两）

　　上锉，每服一两，姜水煎服。

　　半夏加茯苓汤（见呕吐。）

　　茯苓半夏汤 治胃气虚弱，身重有痰，恶心欲吐。风邪羁绊于脾胃之间，当先实其脾胃。

　　茯苓 白术 半夏 炒曲（各一钱） 大麦 （一钱半） 陈皮 天麻（各三钱）

　　上作一服，水二盅，姜五片，煎至一盅，食前服。

　　柴胡半夏汤 治风证不敢见风，眼涩头痛，有痰，眼黑，恶心兀兀欲吐，风来觉皮肉紧，手足重难举，居暖处有微汗便减，如见风即复作。一名补肝汤。

　　柴胡 苍术（各一钱半） 半夏（二钱半） 白茯苓（二钱） 炒曲 本（各一钱） 升麻（半钱）

　　上作一服，水二盅，姜五片，煎至一盅，食远服。

　　玉液汤 治七情所伤，气郁生涎，随气上逆，头目眩晕，心嘈忪悸，眉棱骨痛。

　　半夏（肥大者六钱，汤泡七次，切作片）

　　上作一服，水一盅半，生姜十片，煎至八分，去滓，入沉香末少许，不拘时温服。

　　五苓散（见消瘅。）

　　人参前胡汤 治风痰头晕目眩。

　　人参（去芦，一钱半） 前胡 南星（汤泡） 半夏曲 木香 枳壳（麸炒） 橘红 赤茯苓 紫苏叶 甘草（炙。各一钱）

　　上作一服，水二盅，生姜五片，煎一盅，食后服。

　　汉防己散 治上焦风痰攻注，头目旋晕，心神烦乱。

　　汉防己 麦门冬（去心，焙） 前胡（以上各一两） 半夏（汤泡） 旋复花 防风 细辛 甘草（炙，以上各半两） 赤茯苓 人参 芎 羚牛角屑 枳实（麸炒） 荆芥（以上各七钱五分）

　　上 咀，每服三钱，水一中盏，生姜半分，煎至六分，不拘时温服。忌饴糖、羊肉。

　　羚犀汤 治暗风，头旋眼黑，昏眩倦怠，痰涎壅盛，骨节疼痛。

　　羚羊角屑 旋复花 紫菀（去苗土） 石膏 甘草（炙。各一两） 细辛（去叶，半两） 前胡（七钱五分） 犀角屑（二钱五分）

　　上 咀，每服三钱，水一盏，生姜三片，枣一枚，煎七分，去滓，食后温服。

　　人参丸 治风头旋目眩，痰逆恶心，胸膈痞滞，咳嗽痰涎，喘满呕逆，不欲饮食。

　　人参 白术 旋复花（炒） 炙甘草（各一两） 麦门冬（去心，焙） 枳壳（麸炒） 前胡（各二两）

　　木香（半两）

　　上为细末，汤浸蒸饼为丸，如梧桐子大。每服五十丸，食后温生姜汤下。

　　祛痰丸 治风头旋，痰逆恶心，胸膈不利。

　　南星（生） 半夏（生） 赤茯苓（去皮） 陈皮（去白） 干姜（泡。各等分。）

　　上为细末，面糊丸，如梧子大。每服五十丸，不拘时，温米饮送下。

　　天南星丸 治风虚痰，头目旋晕，肢节拘急。

　　天南星（炮） 附子（炮，去皮脐） 白附子（炮） 华阴细辛 旋复花 半夏（汤泡） 芎 （各半两）

　　天麻（一两）

　　上为细末，面糊丸，如梧子大。每服三十丸，加至五十丸，不拘时，用荆芥、薄荷煎汤下。

　　麝香天麻丸 治风痰气厥头疼，目眩旋晕，四肢倦怠，睡卧不宁，精神不爽。

　　麝香（二钱，研） 天麻（酒浸） 防风 芎 （各一两） 甘菊花（七钱五分） 南星（一枚，重一两者，先用白矾汤洗七次，后用水煮令软，切片焙干）

　　上为细末，炼蜜丸，鸡头实大。每服一丸，不拘时，细嚼，荆芥汤送下。

　　青黛散（子和）

　　猪牙皂角（一个） 玄胡索（一分） 青黛（少许）

　　上为末，水调豆许，鼻内灌之，其涎自出。先仰卧灌鼻，俟喉中酸味，即起身涎出，口咬铜钱一文，任流下。

　　瓜蒂神妙散（见头痛，但河间方无瓜蒂一分。）

　　神芎散 治风热上攻，头目眩痛，上壅鼻塞，并牙关闷痛。

　　川芎 郁金 荆芥 薄荷 红豆（各等分）

　　上为细末，入盆硝研匀，鼻内搐之，力慢加药。

　　郁金散 治头痛眩晕。

　　郁金 滑石 川芎（各等分）

　　上为细末，每服一二钱，空心用齑汁调服。此木郁达之之法也。若胸中有宿痰，宜瓜蒂散吐之。

　　独圣散瓜蒂（不以多少） 郁金（各等分）

　　上为细末，每服一钱或二钱，齑汁调下，用鸡翎探吐。后服愈风饼子。（方见头痛。）

　　防风通圣散（河间）

　　防风 川芎 当归 芍药 大黄 薄荷叶 麻黄 连翘 芒硝（盆硝是，以上各半两）

　　石膏 黄芩 桔梗（各一两） 滑石（三两） 甘草（二两） 荆芥 白术 栀子（各二钱半）

　　上为末，每服二钱，水一大盏，生姜三片，煎至六分，温服。涎嗽，加半夏（半两，制。）

　　如服药，不可无生姜同煎。

　　贾同知通圣散防风 芍药（各二钱半） 甘草 滑石（各三两） 薄荷 黄芩 石膏 桔梗（各一两） 川芎当归 大黄 麻黄 连翘（各半两） 荆芥（三钱半） 白术 山栀子（各二钱半） 无芒硝，无缩砂。

　　崔宣武通圣散防风 芍药 荆芥 当归 白术 山栀子（各二钱半） 川芎 大黄 薄荷 麻黄 连翘黄芩 桔梗 缩砂（各半两） 甘草 石膏（各一两） 滑石（三两）

　　刘庭瑞通圣散 有缩砂，无芒硝，其余皆同。缘庭瑞于河间守真先生得师傅之秘，从二年，始受于方，斯可取为端，而可准凭以用之。兼庭瑞以用治病，百发百中，何以疑之，因录耳。以前药庭瑞临时以意加减，一根据前法，嗽加姜制半夏半两。

　　若劳汗当风，寒薄为 ，郁乃痤。此劳汗出于玄府，脂液所凝。去芒硝，倍加芍药、当归发散玄府之风，当调其荣卫。俗云风刺，或生瘾疹，或赤或白，倍加麻黄、盐豉、葱白出其汗，麻黄去节。亦去芒硝，以咸走血而内凝，故不用之。发汗罢，根据前方中加四物汤、黄连解毒，三药合而饮之，日二服。故《内经》曰：以苦发之，为热在肌表连内也。

　　小便淋闭，去麻黄，加滑石、连翘，煎药中调木香末一钱匕。麻黄主于表，而不主于里，故去之。腰胁走注疼痛者，加硝石、当归、甘草，一服各二钱，调车前子末、海金砂末各一钱。故经曰：腰者肾之府。破伤风者，如在表则辛以散之，在里则苦以下之，兼散之，汗下后通利荣血，祛逐风邪，每一两加荆芥穗、大黄各二钱，调全蝎末一钱，羌活末一钱。诸风痫搐，小儿急慢惊风，大便秘结，邪热暴甚，肠胃干燥，寝汗切牙，上窜睡语，筋转惊悸，肌肉蠕动，每一两加大黄二钱，栀子二钱，茯苓末二钱匕。如肌肉蠕动者，调羌活末一钱。经曰：肌肉蠕动，命曰微风。风伤于肺，咳嗽喘急者，每一两加半夏、桔梗、紫菀各二钱。如打扑伤损，肢节疼痛，腹中恶血不下，每一两加当归、大黄各三钱半，调没药、乳香末各二钱。解利四时伤寒，内外所伤，每一两加益元散一两，葱白十茎，盐豉一合，生姜半两，水一碗，同煎至五七沸，或煎一小碗，温冷服一半，以箸投之即吐，吐罢后服一半，稍热服，汗出立解。如饮酒中风，身热，头痛如破者，加黄连须二钱，葱白十茎，根据法立愈。慎勿用桂枝麻黄汤解之。头旋脑热，鼻塞，浊涕时下，每一两加黄连、薄荷各二钱半。《内经》曰：胆移热于脑，则辛 鼻渊。鼻渊者，浊涕下不已。王注曰：胆液不澄，则为浊涕不已，如水泉者，故曰鼻渊也。此为足太阳脉与阳明脉俱盛也。如气逆者，调木香末一钱。

　　搜风丸（河间） 治邪气上逆，风热上攻，头目眩晕，大小便结滞。

　　人参 茯神（各半两） 滑石（二两） 藿香（二钱半） 干姜 白矾（生。各一两） 蛤粉 南星（一作半两） 大黄 黄芩（各二两） 牵牛（四两） 薄荷（半两）

　　半夏 寒水石（各一两）

　　上为末，滴水丸，小豆大。每服十丸，生姜汤下，加至二十丸，日三服。

　　白术附子汤（仲景） 治风虚头重眩，苦极不知食味。

　　白术（二两） 附子（一两半，炮，去皮） 甘草（炙，一两）

　　每服五钱，姜五片，枣一枚，水一盅，煎至七分，去渣温服。

　　芎附汤（见鼻衄。） 正元散（见自汗。） 灵砂丹（见呕吐。） 养正丹（见气。） 茸朱丸（见头痛。）

　　沉香磁石丸 治上盛下虚，头目眩晕，耳鸣耳聋。

　　沉香（别碎） 蔓荆子 青盐（别研） 甘菊花（各半两） 巴戟（去心） 葫芦巴 山药（炒） 川椒（去目，炒） 磁石（火 醋淬，细研水飞） 山茱萸（去核） 阳起石（火 ，研） 附子（炮，去皮脐。各一两）

　　上为细末，用酒煮米糊和丸，梧子大。每服五十丸，加至七十丸，空心用盐汤送下。

　　松花浸酒方 治风头旋，脑皮肿痹。

　　上以松花并台，春三月取五六寸，如鼠尾者，不拘多少，蒸，细切一升，生绢囊盛贮，以酒三升，浸五日。每日空心暖饮五合，晚食前再服。

　　第五册

　　癫

　　星香散（见中风。） 寿星丸（见痫。）

　　抱胆丸 治男妇一切癫痫风狂，或因惊恐怖畏所致。及妇人产后血虚，惊气入心，并安室女经脉通行，惊邪蕴结，累效。

　　水银（二两） 朱砂（一两，细研） 黑铅（一两半） 乳香（一两，细研）

　　上将黑铅入铫子内，下水银结成砂子，次下朱砂、滴乳，乘热用柳木槌研匀，丸鸡头大。每服一丸，空心井花水吞下。病者得睡，切莫惊动，觉来即安。再一丸可除根。

　　清心汤 即凉膈散加黄连、麦门冬。（见发热。） 四七汤（见气。） 《灵苑》辰砂散（见狂。）

　　养正丹（见气。） 三生饮（见卒中。） 三化汤（见中风。）

　　五邪汤 治中风神思昏愦，五邪所侵，或歌，或哭，或笑，或喜，或怒，发则无时。

