<!-- { "loadSidebar": true } -->
　　防风（去芦） 桂心 白芍药 远志（去心） 独活（去芦） 甘草（炙） 白术（去芦） 人参（去芦） 秦艽（去芦土） 牡蛎（ ） 石膏 禹余粮（醋淬。各二两） 雄黄（水飞） 防己（去皮） 石菖蒲 茯神（去木）

　　蛇蜕皮（炒。各一两）

　　每服四钱，水二盏，煎一盏，去渣温服，不拘时候，日进二服。

　　九精丸（一名九物牛黄丸） 治男子沾鬼魅欲死，所见惊怖欲走，时无休止，邪气不能自绝者。

　　牛黄（土精，一云火精） 龙骨（水精） 荆实（人精） 玄参（玄武精，去芦） 赤石脂（朱雀精） 玉屑（白虎精） 曾青（苍龙精） 空青（天精研） 雄黄（地精，无石者妙，研，以上各一两）

　　上九味，名九精，上通九天，下通九地。为细末，炼蜜和丸，如小豆大。每服一丸，日三服，以知为度。

　　附方独效苦丁香散（《得效》） 治忽患心疾，癫狂不止。得之惊忧之极，痰气上犯心包，当伐其源。

　　上以苦丁香（即瓜蒂） 半两，为末。每服一钱重，井花水调满一盏投之。得大吐之后熟睡，勿令人惊起。凡吐能令人目翻，吐时令闭双目，或不省人事，则令人以手密掩之。信乎深痼之疾，必投瞑眩之药。吐不止，以生麝香少许，温汤调下即解。控涎丹 下痰涎。（见行痹。）

　　甘遂散 治癫痫，及妇女心风血邪。

　　甘遂一钱，为末，用猪心取三管血三条和甘遂，多少和之，将心批作二片，入药在内，合之线缚，外用皮纸裹湿，慢火煨熟，勿令焦，取药细碾，入辰砂末一钱和匀，分作四丸。每服一丸，将所煨猪心煎汤化下。再服，用别猪心亦可。过半日，大便下恶物后，调和胃气。凡此病乍作乍醒者苏，不食迷痴者不治。

　　泻心汤 治心受积热，谵言发狂，逾墙上屋。

　　大黄 黄芩 黄连（各五钱。）

　　上锉散，每服四钱，水一盏半，煎服。

　　引神归舍丹 治心气，亦治心风。

　　大天南星（刮去皮，取心秤一两，生用） 附子（一枚，重七钱以上者，炮，去皮脐） 朱砂（一两，水飞）

　　上为末，用猪心血丸，梧子大。如不稠粘，用面糊少许。煎忘忧草根汤下，子午之交各一服。

　　秘方半夏丸（《集验》） 治心风狂。张德明传，其内人失心狂数年，服此药而愈。后再作，服人参琥珀丸而安。

　　半夏（一两，用生姜汁煮三五十沸，取出切作块，更煮令熟，焙干，为细末） 麝香（一钱，研） 水银（半两） 生薄荷（一大握，和水银研如泥）

　　上件药，入薄荷泥内，更研千百下，丸如芥子。每服十五丸，金银汤临卧下，三日再服。

　　人参琥珀丸人参（去芦） 琥珀（另研） 茯神（去木） 白茯苓（去皮） 石菖蒲（节密小者） 远志（各半两，酒浸半日，去心） 乳香（另研） 酸枣仁（温酒浸半日，去壳，纸上炒令香熟） 朱砂（另研，水飞各二钱半）

　　上为细末，炼蜜丸，桐子大。每服二十丸，食后温酒送下，日再服，如不能饮，枣汤下。可常服。

　　宁志丸（《得效》）

　　好朱砂一两，将熟绢一小片包裹，线扎。 猪心一枚，竹刀切开，不犯铁，用纸拭去血，入朱砂包于猪心内，再用线缚合，又用甜笋壳重裹，麻皮扎定。无灰酒二升，入银器或砂罐内煮，酒尽去包，取出朱砂另研。将猪心竹刀细切，砂盆内研烂，却入后药末并朱砂、枣肉为丸，留少朱砂为衣。药末须隔日碾下，枣肉于煮猪心日绝早煮熟，去皮核取肉四两用。患心风服此一料，其病顿减。

　　人参 白茯苓 当归（洗去土及芦） 石菖蒲 乳香（别研） 酸枣仁（用五两许，汤浸去皮，可取半两净仁，炒令赤香熟为度，以上各半两）

　　上为末，和丸如梧子大，以留下朱砂为衣。每服五十丸，人参汤下。

　　蕊珠丸大猪心（一枚，取血） 大朱砂（一两，为末） 青靛花（一匙）

　　上先将青靛花、猪心血一处同研，次以朱砂末共丸，如梧子大。每服二十丸，茶，酒任下，不拘时。一醉散 即一醉膏。（见狂。）

　　天门冬煎 治风癫。

　　天门冬（十斤，汤浸二日，去心） 生地黄（肥净者，三十斤）

　　上二味，安木臼内，捣一二千杵，取其汁，再入温汤更捣，又取其汁，不论几次，直待二药无味方止，以文武火熬成膏子，盛瓷器内。每服一匙，温酒化下，不拘时，日进三服。

　　第五册

　　狂

　　生铁落饮生铁四十斤，入火烧赤沸；砧上锻之，有花出如兰如蛾，纷纷坠地者，是名铁落。用水二斗，煮取一斗，入后药：石膏（三两） 龙齿（研） 白茯苓（去皮） 防风（去芦。各一两半） 玄参 秦艽（各一两）

　　上为粗散，入铁汁中，煮取五升，去渣，入竹沥一升和匀，温服二合，无时，日五服。

　　朱砂丸 镇心神，化痰涎，退潮热，利咽膈，止烦渴。

　　铁粉 天竺黄（各一两） 金银箔（各二十片） 人参（二钱） 脑子（半钱） 生麝香（一钱） 轻粉（二钱）

　　真犀角（二钱） 海金砂（一两） 朱砂（五钱）

　　上为末，水丸，朱砂为衣，共丸作六百丸，每一丸至五丸。痰盛潮热，薄荷、砂糖、生葛自然汁、井水下；狂言谵语，涎壅膈上，地龙三两，薄荷及砂糖水研；心神不宁，金银箔、薄荷汤化下。

　　抱胆丸（见癫。） 养正丹（见气。） 瓜蒂散（见伤食。）

　　来苏膏（《瑞竹》） 治远年近日，风痫心病，风狂中风，涎沫潮闭，牙关不开，及破伤风搐。

　　皂角（一两，肥大不蛀者，去皮弦。）

　　上将皂角切碎，用浆水一大碗，春秋浸三四日，冬七日，夏一二日，揉开取净浸透皂角汁，入银器或砂锅内，以文武火熬，用新柳条、槐枝搅，熬似膏药，取出，摊于夹纸上，阴干收顿。如遇病患，取手掌大一片，用温浆化在盏内，用小竹管盛药水，将病患扶坐定，头微抬起，以药吹入左右鼻孔内，良久扶起，涎出为验。欲要涎止，将温盐汤，令病患服一二口便止。忌鸡、鱼、生硬、湿面。

　　大承气汤（见大便不通。）

　　当归承气汤（《保命》）

　　当归 大黄（各一两） 甘草（半两） 芒硝（七钱）

　　上锉如麻豆大，每二两，水一大碗，姜五片，枣十枚，煎至一半，去渣，热温服。

　　洗心散 治风壅涎盛，心经积热，口苦唇燥，眼涩多泪，大便秘结，小便赤涩。

　　白术（一两半） 麻黄（和节） 当归（去苗，洗） 荆芥穗 芍药 甘草 大黄（面裹煨，去面，切，焙。各六两）

　　上锉散，每服三钱，水一盏半，生姜三片，薄荷叶七皮，水煎服；为末，茶清调亦可。

　　凉膈散 解毒汤（俱见发热。）

　　宁志膏（《本事》）

　　人参 酸枣仁（各一两） 辰砂（五钱） 乳香（二钱半）

　　上为细末，炼蜜和丸，如弹子大。每服一丸，薄荷汤送下。

　　予族弟妇，缘兵火失心，制此方与之，服二十粒愈，亲旧传去，服之皆验。

　　一醉膏 治心恙用无灰酒二碗，香油四两，和匀，用杨柳枝二十条，逐条搅一二百下，候香油与酒相入成膏，煎至八分，灌之，熟睡则醒，或吐下即安矣。

　　《灵苑》辰砂散 治风痰诸痫，狂言妄走，精神恍惚，思虑迷乱，乍歌乍哭，饮食失常，疾发仆地，吐沫戴目，魂魄不守。

　　辰砂（一两，须光明有墙壁者） 酸枣仁（半两，微炒） 乳香（半两，光莹者）

　　上量所患人饮酒几何，先令恣饮沉醉，但勿令吐，至静室中，以前药都作一服，温酒调作一盏调之，令顿饮。如饮酒素少人，但以随量取醉。服药讫，便安置床枕令卧，病浅者半日至一日，病深者三两日，令家人潜伺之，鼻息匀调，但勿唤觉，亦不可惊触使觉，待其自醒，即神魂定矣。万一惊寤，不可复治。吴正肃公少时心病，服此一剂，五日方寤，逐瘥。

　　祛风一醉散 治阳厥气逆，多怒而狂。

　　朱砂（水飞，半两） 曼陀罗花（二钱半）

　　上为细末，每服二钱，温酒调下。若醉便卧，勿令惊觉为佳。有痰者，先服胜金丸。

　　一方，加乳香二钱，根据前法服之。

　　防己地黄汤 治病如狂状，妄言独语不休，无寒热，其脉浮。

　　防己（一钱） 桂枝 防风（各三钱） 甘草（二钱）

　　上四味，以酒一杯，渍一宿，绞取汁；生地黄二斤， 咀，蒸之如斗米饭久，以铜器盛其汁，更绞地黄汁和，分再服。

　　惊气丸（《本事》） 治惊痉，积气，风邪发则牙关紧急，涎潮昏塞，醒则精神若痴。

　　附子 木香 白僵蚕 白花蛇 橘红 天麻 麻黄 干葛（各半两） 紫苏叶（一两） 南星（洗，切，姜汁浸一宿，半两） 朱砂（一钱，留少许为衣）

　　上为末，加脑麝少许，同研极匀，炼蜜杵丸，如龙眼大。每服一丸，金银薄荷汤化下，温酒亦得。

　　此予家秘方也。戊申年，军中一人犯法，褫衣将受刑而得释，精神顿失如痴，予与一丸，服讫而寐，及觉病已失矣。提辖张载扬，其妻因避寇，失心已数年，予授此方，不终剂而愈。又黄彦奇妻，狂厥者逾十年，诸医不验，予授此方，去附子，加铁粉，亦不终剂而愈。铁粉非但化痰镇心，至如摧抑肝邪特异。若多恚怒，肝邪太盛，铁粉能制伏之。《素问》云：阳厥狂怒，治以铁落饮，金制木之意也。此亦前人未尝论及。

　　牛黄膏（《保命》） 治热入血室，发狂不认人者。

　　牛黄（二钱半） 朱砂 郁金 牡丹皮（各三钱） 脑子 甘草（各一钱）

　　上为细末，炼蜜丸，如皂角子大。新汲水化下。

　　妙香散（见心痛。） 青州白丸子（见中风。） 十四友丸（见惊。） 六一散 即天水散。（见伤暑。）

　　第五册

　　痫

　　龙脑安神丸（《集验》） 治男妇小儿五积癫痫，无问远年近日，发作无时，但服此药，无不痊愈。

　　龙脑（研） 麝香（研） 牛黄（各三钱，研） 犀角屑 茯神（去木） 人参（去芦） 麦门冬（去心） 朱砂（水飞。各二两） 金箔（三十五片） 马牙硝（二钱） 甘草（炙） 地骨皮 桑白皮（各一两，炒）

