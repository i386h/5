<!-- { "loadSidebar": true } -->
　　控涎丸 治诸痫久不愈，顽涎聚散无时，变生诸证。

　　川乌（生用） 半夏（汤洗） 白僵蚕（炒，各半两，锉碎，生姜汁浸一宿） 全蝎（七枚，炒） 铁粉（三钱，研） 甘遂（二钱半，面裹煨）

　　上为细末，生姜自然汁打糊为丸，如绿豆大，朱砂为衣。每服十五丸，食后生姜汤送下。忌食甘草。

　　第五册

　　虚烦

　　栀子豉汤（仲景）

　　栀子（十四枚，擘） 香豉（四合）

　　上二味，以水四升，先煮栀子，得二升半，纳豉，煮取一升半，去滓，分二服，温进一服，得吐者，止后服。

　　竹叶石膏汤 治大病后，表里俱虚，内无津液，烦渴心躁，及诸虚烦热。（方见消瘅。）

　　人参竹叶汤（《三因》） 治汗下后，表里虚烦，不可攻者。

　　淡竹叶（一握） 人参 炙甘草（各二两） 制半夏（二两半） 石膏 麦门冬（去心。各五两）

　　咀，每服四钱，水一盏半，姜五片，粳米一撮，煎熟去滓，空心服。《剂生方》除石膏，加茯苓、小麦。

　　陈皮汤（《三因》） 治动气在下，不可发汗，发之反无汗，心中大烦，骨节疼痛，目眩恶寒，食反呕逆，谷不得入。

　　陈皮（一两半，去白） 甘草（炙，五钱） 人参（二钱五分） 竹茹（五钱）

　　上锉如麻豆大，每服五钱，水一盏半，姜三片，枣一枚，煎七分，食前服。

　　淡竹茹汤（《三因》） 治心虚烦闷，头疼气短，内热不解，心中闷乱。及妇人产后心虚惊悸，烦闷欲绝。

　　麦门冬（去心） 小麦（各二两半） 甘草（炙，一两） 人参 白茯苓（各一两半） 半夏（汤洗七次，二两）

　　上锉散，每服四钱，水二盏，姜七片，枣三枚，淡竹茹一块如指大，煎至七分，食前服。

　　朱砂安神丸（东垣） 治心乱烦热怔忡，心神颠倒，兀兀欲吐，胸中气乱而热，有似懊之状。皆膈上血中伏热，蒸蒸不安，宜用权法，以镇阴火之浮行，以养上焦之元气。用甘草之甘温补之，当归、生地又为长生阴血之圣药。黄连去心烦，除湿热。朱砂纳浮游之火，而安神明。

　　朱砂（一钱，研，水飞） 黄连（净酒炒，一钱半） 甘草（炙，五分） 生地黄 当归头（各一钱）

　　上为极细末，蒸饼为丸，如黄米大。每服十丸，津下。

　　麦门冬汤（见喘。） 妙香丸（见痫。） 温胆汤（见惊。） 酸枣汤（见不得卧。） 八珍汤 人参养荣汤（俱见虚劳。） 滋肾丸（见小便不通。）

　　远志汤 治心虚烦热，夜卧不宁，及病后虚烦。

　　远志（黑豆、甘草同煮，去骨） 黄 当归（酒洗） 麦门冬（去心） 酸枣仁（炒，研） 石斛（各一钱半） 人参（去芦） 茯神（去皮木。各七分） 甘草（五分）

　　烦甚者，加竹叶、知母水二盅，煎八分，食远服。

　　五苓散（见消瘅。） 清心莲子饮（见赤白浊。）

　　《剂生》小草汤 治虚劳忧思过度，遗精白浊，虚烦不安。

　　小草 黄 （去芦） 当归（去芦，酒浸） 麦门冬（去心） 石斛（去根） 酸枣仁（炒，研） 人参（各一两） 甘草（炙，半两）

　　上锉散，每服三钱，水一盏，生姜五片，煎服，不拘时。

　　地仙散 治大病后烦热不安，一切虚烦热。

　　地骨皮（去木，二两） 防风（去芦，一两） 甘草（炙，半两）

　　上锉散，煎同上，竹叶汤 治妊娠苦烦闷，名曰子烦。

　　防风 黄芩 麦门冬（各二两） 白茯苓（四两）

　　上锉散，每服四钱，水二盏，竹叶十数片，煎七分，温服。

　　竹茹汤 治妊娠烦躁，或胎不安。

　　淡竹茹（一两）

　　水煎服。

　　益母丸知母（不以多少，炒）

　　上为末，枣肉为丸，弹子大。每服一丸，人参煎汤化下。

　　紫苏饮 治子悬腹痛，或临产惊恐气结，连日不下，或大小便不利。

　　当归 甘草（炒） 大腹皮（黑豆浸水泡） 人参 川芎 橘皮 白芍药（炒。各五分） 紫苏（一钱）

　　上姜、葱，水煎服。

　　分气饮 治脾胃虚弱，气血不和，胸膈不利，或痰气喘嗽，饮食少思。

　　陈皮 茯苓 半夏（姜汁炒黄色） 桔梗（炒） 大腹皮 紫苏梗 枳壳（麸炒） 白术（炒） 山栀（炒。各一钱） 甘草（炙，五分）

　　上姜、枣，水煎服。

　　三物黄芩汤（仲景）

　　黄芩（一两） 苦参（二两） 干地黄（四两）

　　上以水八升，煮取二升，温服一升。多吐下虫。

　　竹皮大丸生竹茹 石膏（各五钱） 桂枝（二钱半） 甘草（一两七钱半） 白薇（二钱半）

　　上五味，末之，枣肉和丸，弹子大。以饮服一丸，日三夜二服。有热者，倍白薇；烦喘者，加柏实二钱半。

　　人参当归散生干地黄 人参 当归 肉桂 麦门冬（去心。各一两） 白芍药（二两）

　　咀，每服四钱，水二盏，先以粳米一合，淡竹叶十片煎，去米、叶，入药并枣三枚煎，温服。血热甚者，加生地黄。

　　甘竹汤 治产后内虚，烦热短气。

　　甘竹茹（一升） 人参 茯苓 甘草（各一两） 黄芩（三两）

　　上 咀，水六升，煮一升，分三服。

　　芍药栀豉汤 治妇人产后虚烦，不得眠者。

　　芍药 当归 栀子（各五钱） 香豉（半合）

　　上如前栀子豉汤修服。产后伤寒，便同下后变证。（按：此方虽云岐法，不若仲景酸枣汤稳当。）

　　第五册

　　躁

　　霹雳煎 阴盛隔阳，身冷脉沉，烦躁，不饮水。

　　附子（一枚，炮）

　　上取出，用冷灰培之，以半两，入真腊茶一大钱，同研匀，更分二服，每用水一盏，煎至六分，临熟入蜜半匙，候温冷服。须烦躁止，得睡汗出，瘥。

　　理中汤（见霍乱。）

　　第五册

　　谵妄

　　加减续命汤（《三因》）

　　麻黄（三两） 人参 桂枝 白术（各二两） 当归 防己 黄芩 甘草 白芍药 芎 杏仁（各一两）

　　上锉散，每服四大钱，水一盏半，枣二枚，煎七分，不拘时服。

　　桃奴汤 治五尸及心腹暴痛。

　　桃奴 当归（去芦） 人参（去芦） 干姜（炮） 芎 甘草（炙） 桂心（各三两） 鬼箭 犀角屑（各一两） 麝香（半钱，研）

　　咀，每服四钱，水二盏，煎至一盏半，去渣温服，不拘时，日进二服。若腹胀者，加大黄一两。

　　太一备急散（一名雄黄散） 治卒暴中恶客忤，五尸入腹，鬼刺鬼痱，及中蛊疰吐血，心腹痛满，并阴毒伤寒，六七日不瘥者。

　　雄黄（研，水飞。） 朱砂（研，水飞。各二两） 川椒 桂心 芫花（醋拌炒。各半两） 巴豆（去皮心，膜油） 藜芦（各二钱半） 附子（炮，去皮脐） 野葛（七钱半）

　　上为细末，盛瓷器内，封之勿令泄气。若有急疾者，每服一钱，温水调下，不拘时候，老幼减半服之。病在头自衄，病在膈自吐，病在腹自利。此药如汤泡雪，随手而应，不可不知。

　　乌头汤 治八风五尸，恶气游走，腹中绞痛，流入四肢，来往不定。

　　川乌头（生用，去皮脐） 赤芍药 干姜（炮） 桂心 细辛（去苗） 熟地黄 当归（去芦） 吴茱萸（各一两） 炙甘草（二两）

　　上为 咀，每服三钱，水一盏半，煎至一盏，去渣，空心温服，日二。

　　仲景三物备急丸 治诸卒暴病，若中恶客忤，心腹胀满，卒痛如刀锥刺，口噤气急，停尸卒死。

　　大黄（煨） 干姜（炮。各一两） 巴豆（三十粒，去心膜油，研泥）

　　上件皆须精新，多少随意，先捣大黄、干姜为细末，将研巴豆入药中，合捣千下；或用炼蜜和丸，如小豆大，温水苦酒服之，每服三丸，送下喉未醒，更服三丸，腹中鸣转得利便活。若口噤，斡齿灌之，如药入喉中即瘥。

　　太一神精丹 治客忤霍乱，腹痛胀满，尸疰恶风，癫狂鬼语，蛊毒妖魅，瘟疟，一切恶毒。

　　雄黄（油煎七日） 雌黄 朱砂（光莹者） 磁石 曾青（各一两） 金牙石（六钱）

　　上各研细，将雄雌二黄、朱砂醋浸三日，曾青用好酒于铜器中浸，纸封，曝百日，急用七日亦得，如天阴用火焙干，六味同研匀，用砂合盛令药满，得三分许，以此准合子大小，先以赤石脂末固缝，外用六一泥固济讫，须候透干，以晴明六合吉日合。别用泥作三个柱子，高五寸，令平稳，如鼎足状，安合子下，置炭火三斤，逐旋添炭，常令及五斤，只在合底，不得过口， 五日为度。放冷水中浸合子，候泥透剥去泥，将合子轻手取开，其药精英五色尽在盖上，亦有三色者，纯白为上。研细，枣肉丸，如粟米大。每服一丸，米饮服之。如口噤牙紧，斡前两齿，灌下即苏。

　　六一泥法：矾石（黄泥裹，火烧一伏时，研细） 黄矾（远看如金丝色精明，其色本绿，以黄泥裹，火烧通赤如血，取出研细） 蚯蚓粪 咸土 盐（各一两） 黄泥（一斤） 同为末，以纸一处捣和成泥。

　　八毒赤丸（《宝鉴》） 治鬼疰病。入国信副使许可道，到雄州病，请予看脉。予诊之，脉中乍大乍小，乍短乍长，此乃气血不匀，邪气伤正。本官说：在路宿邯郸驿中，梦青衣妇人，不见面目，以手去胁下打了一拳，遂一点痛，往来不止，兼之寒热而不能食，乃鬼击也。予曰：可服八毒赤丸。本官言：尝读《名医录》云：此药为杀鬼杖。予遂予药三粒，临卧服，旦下清水二斗，立效。又进曰：海青陈庆玉第三子，因昼卧水仙庙中，梦得一饼食之，心怀忧思，心腹痞满，饭食减少，约一载有余，渐渐瘦弱，腹胀如蛊，屡易医药及师巫祷之，皆不效，又不得安卧，召予治之。予诊之，问其病始末，因思之，疾既非外感风寒，又非内伤生冷，将何据而医？因思李子豫八毒赤丸颇相当，遂合与五七丸，服之下青黄涎斗余，渐渐气调，以别药理之，数月良愈，不二年，身体壮实如故，故因录之。此药可谓神妙，宜齐戒沐浴，志心净室中修合。

　　雄黄 矾石 朱砂 附子（炮） 藜芦 牡丹皮 巴豆（各一两） 蜈蚣（一条）

　　上八味为末，炼蜜丸，如小豆大。每服五七丸，冷水送下，无时。

　　雄朱散 治因丧惊忧，悲哀烦恼，感尸气成诸证，变动不已，似冷似热，风气触则发。

