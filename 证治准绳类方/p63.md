<!-- { "loadSidebar": true } -->
　　雄黄 朱砂 桔梗 羌活 芍药 当归 升麻 川芎 龙脑 川乌 南星（炮） 山栀陈皮 木香 莽草 白术 枳壳 槟榔 黄芩（各等分） 麻黄（五分） 紫苏子 白僵蚕（炒）

　　虎腔骨（醋炙） 鬼箭羽（炒。各等分） 蜈蚣（二条。酒炙）

　　上为末，每服二钱，酒调下，日三服。（此方分两有误。）

　　仲景还魂汤（见卒中。）

　　人参散 治心脏风邪，有如鬼语，闷乱恍惚。

　　人参（去芦） 赤茯苓（去皮） 石菖蒲 鬼箭 犀角屑（各七钱半） 龙齿（一两，研）

　　上 咀，每服四钱，水一中盏，煎至七分，去渣温服，不拘时。

　　茯神散 治心脏风邪，见鬼妄语，有所见闻，心悸恍惚。

　　茯神（去木，一两） 远志（去心） 黄连 沙参（去芦，各半两） 人参（去芦） 石菖蒲 羚羊角屑（各七钱半） 赤小豆（四十九粒） 甘草（二钱半，炙）

　　上 咀，每服五钱，水一中盏，煎至七分，去渣温服，不拘时候。

　　金箔丸 治心脏风邪，恍惚狂言，意志不定。

　　金箔（二百片） 腻粉（半两）

　　上用新小铛子，中先布金箔，逐重用粉隔之，然后下牛乳一小盏，用文火煎至乳尽，金箔如泥，即于火上焙干，研为末，蒸饼和丸，如小豆大，每服五丸。食后新汲水下。

　　镇心丸 治心风，狂言多惊，迷闷恍惚。

　　牛黄（研） 铅霜（各七钱半，研） 朱砂（水飞） 龙齿（研） 龙胆草 天竺黄（研） 远志（去心） 生干地黄（各半两） 金箔（五十片） 人参（去芦） 茯神（去木） 犀角屑（各一两） 铁粉（七钱半，研）

　　上为细末，入另研药和匀，炼蜜丸，如小豆大。每服七丸，煎竹叶汤送下，不拘时。

　　九物牛黄丸（即九精丸） 五邪汤（并见痫。）

　　琥珀地黄丸 治产后恶露未尽，胸腹作痛，或小便不利。

　　琥珀（另研） 延胡索（糯米同炒赤，去米） 当归（各一两） 蒲黄（四两，炒香） 生地黄（研取汁，留滓） 生姜（各二斤，研取汁，留滓，银石器用姜汁炒地黄滓，地黄汁炒姜滓，各干为末）

　　上为末，炼蜜丸，如弹子大，每服一丸，当归煎汤化下。

　　夺命散 治产后血晕，入心经，语言颠倒，健忘失志。

　　没药 血竭（等分）

　　上研细末，用童便、细酒各半盏，煎一二沸，调下二钱，良久再服。其恶血自下行。

　　又方 治产后败血冲心，发热，狂言奔走，脉虚大者。

　　干荷叶 生地黄 牡丹皮（等分）

　　上浓煎，调蒲黄二钱匕，一服即定。

　　调经散 治产后心中烦躁，起卧不安，乍见鬼神，言语颠倒，此药主之。每服加龙胆一捻，得睡即安。

　　没药 琥珀（并细研） 桂心（各一钱） 芍药 当归（各二钱半） 细辛（五分） 麝香（少许）

　　上为末，每服半钱，姜汁、温酒各少许调服。

　　柏子仁散 治产后狂言，由内虚败血挟邪攻心。

　　柏子仁 远志（去心） 人参 桑寄生 防风 琥珀 当归（炒） 生地黄（焙） 甘草（各等分）

　　上为粗末，先用白羊心一个切片，以水一大盏半，先煮至九分，去羊心，入药末五钱，煎至六分，去渣，不拘时温服。

　　第五册

　　循衣撮空

　　生地黄黄连汤川芎 生地黄 当归（各七钱） 赤芍药 栀子 黄芩 黄连（各三钱） 防风（一两）

　　上为粗末，每服三钱，水一盏，煎至七分，去渣，取清饮，无时，徐徐与之。若脉实者，加大黄下之。

　　大抵此证，非大实即大虚，当审其因，察其脉，参其证，而分若黑白矣。实而便秘，大承气泻之；虚而便滑，独参汤补之；厥逆者，加附子。娄全善云：尝治循衣摸床者数人，皆用大补气血之剂。唯一人兼 振脉代，遂于补剂中略加桂二分，振亦止，脉和而愈。

　　第五册

　　喜笑不休

　　黄连解毒汤（见发热。）

　　治喜笑欲死者。针列缺二穴，在手大指后臂上三寸，及大陵二穴，在掌后横纹中，针三分。

　　治喜死，四肢冷，气绝色不变者。刺阳池穴，用口温针，勿令针入三分，徐徐出针，以手扪其穴，即复苏也。

　　第五册

　　善太息

　　半夏汤 治胆腑实热，精神恍惚，寒湿泄泻，或寝汗憎风，善太息。

　　半夏（一钱五分） 黄芩 远志（各一钱） 生地黄（二钱） 秫米（一合） 酸枣仁（三钱，炒） 宿姜（一钱五分）

　　上长流水煎服。

　　第五册

　　惊

　　五饮汤（见痰饮。）

　　温胆汤（《三因》） 治心胆虚怯，触事易惊，或梦寐不祥，遂致心惊胆慑，气郁生涎，涎与气搏，变生诸证，或短气悸乏，或复自汗。

　　半夏（汤洗） 枳实 竹茹（各一两） 橘皮（一两半，去白） 甘草（炙。四钱） 白茯苓（七钱）

　　每服四钱，水一盏半，生姜七片，枣一枚，煎七分，食前热服。

　　十四友丸 补诸虚不足，益血，收敛心气。治怔忡不宁，精神昏愦，睡卧不安。

　　柏子仁（另研） 远志（汤浸，去心，酒洒蒸） 酸枣仁（炒香） 紫石英（明亮者） 干熟地黄 当归（洗） 白茯苓（去皮） 茯神（去木） 人参（去芦） 黄 （蜜炙） 阿胶（蛤粉炒） 肉桂（去粗皮，各一两） 龙齿（二两） 辰砂（别研，二钱半）

　　上为末，炼蜜丸，如梧子大。每服三四十丸，食后枣汤送下。

　　平补镇心丹（《和济》） 治心血不足，时或怔忡，夜多异梦，如堕崖谷。常服安心肾，益荣卫。

　　酸枣仁（去皮，炒，二钱半） 车前子（去土） 白茯苓（去皮） 麦门冬（去心） 五味子（去枝梗） 茯神（去木） 肉桂（去皮，不见火。各一两二钱半） 龙齿 熟地黄（酒浸，蒸） 天门冬（去心） 远志（去心，甘草水煮） 山药（姜汁制。各一两半） 人参（去芦） 朱砂（细研为衣。各半两）

　　上为末，炼蜜丸，如桐子大。每服三十丸，空心米汤、温酒任下。

　　又平补镇心丹 治证同前。

　　熟干地黄 生干地黄 干山药 天门冬 麦门冬（去心） 柏子仁 茯神（各四两，一方七两） 辰砂（别研，为衣） 苦梗（炒。各三两） 远志（去心，甘草煮三四沸，七两） 石菖蒲（节密者，十六两）

　　当归（去芦，六两） 龙骨（一两）

　　上为细末，炼蜜为丸，如梧子大。每服三十丸，空心米饮吞下，温酒亦得，渐加至五十丸，宜常服。

　　远志丸 治因事有所大惊，梦寐不祥，登高涉险，神魂不安，心志恐怯。

　　远志（去心，姜汁淹） 石菖蒲（各五钱） 茯神（去皮木） 茯苓 人参 龙齿（各一两）

　　上为末，炼蜜丸，如桐子大，辰砂为衣。每服七十丸，食后临卧熟水下。

　　妙香散（见狂。）

　　琥珀养心丹 治心血虚，惊悸，夜卧不宁，或怔忡心跳者。

　　琥珀（另研，二钱） 龙齿（ ，另研，一两） 远志（黑豆、甘草同煮，去骨） 石菖蒲 茯神 人参酸枣仁（炒。各五钱） 当归 生地黄（各七钱） 黄连（三钱） 柏子仁（五钱） 朱砂（另研，三钱） 牛黄（另研，一钱）

　　上为细末，将牛黄、朱砂、琥珀、龙齿研极细，以猪心血丸，如黍米大，金箔为衣。

　　每服五十丸，灯芯汤送下。

　　定志丸 治心气不足，惊悸恐怯。

　　菖蒲（炒） 远志（去心，各二两） 茯神 人参（各三两）

　　上为末，炼蜜为丸，如桐子大，朱砂为衣。每服五十丸，米汤下。一方，去茯神，名开心散，服二钱匕，不时。

　　宁志丸 治心虚血少，多惊。

　　人参（去芦） 茯神（去木） 白茯苓（去皮） 柏子仁 远志（酒浸，去心，焙） 酸枣仁（酒浸，去壳，微炒） 当归 琥珀（以上各半两） 石菖蒲 朱砂（另研） 乳香（各二钱半）

　　上为细末，炼蜜为丸，如梧子大。每服三十丸，食后用枣汤送下。

　　人参远志丸 治心气不安 惊悸恍惚。

　　人参（去芦） 远志（去心） 酸枣仁（炒） 黄 （以上各半两） 桔梗（去芦） 官桂（去皮） 丹砂（各二钱半） 天门冬（去心） 白茯苓（去皮） 菖蒲（各七钱半）

　　上为细末，炼蜜丸，如桐子大，每服三十丸，食远米汤下。

　　真珠母丸（《本事》） 治肝经因虚，内受风邪，卧则宽散而不收，若惊悸状。

　　珠母（研细，七钱五分） 当归 熟地黄（各一两半） 人参 酸枣仁 柏子仁 犀角 茯苓（各一两） 沉香 龙齿（各半钱）

　　上为细末，炼蜜丸，如桐子大，辰砂为衣。每服四五十丸，金银薄荷汤下，日午后卧时服。

　　独活汤独活 羌活 防风 人参 前胡 细辛 半夏曲 五味子 沙参 白茯苓 酸枣仁（炒） 甘草（各一两）

　　上为粗末，每服四大钱，水一盏半，姜三片，乌梅半个，同煎至七分，去渣，不拘时服。

　　绍兴癸丑，予待次四明，有董生者，患神气不宁，每卧则魂飞扬，觉身在床，而神魂离体，惊悸多魇，通夕无寐，更医不效。予为诊视，询之曰：医作何病治？董曰：众皆以为心病。予曰：以脉言之，肝经受邪，非心病也。肝气因虚，邪气袭之，肝藏魂者也，游魂为变。平人肝不受邪，卧则魂归于肝，神静而得寐。今肝有邪，魂不得归，是以卧则魂飞扬若离体也。肝主怒，故小怒则剧。董欣然曰：前此未之闻，虽未服药，已觉沉去体矣，原求治之。予曰：公且持此说，与众医议所治之方，而徐质之。阅旬日复至云：医遍议古今方，无与病相对者，故予处此二方以赠，服一月而病悉除。此方用真珠母为君，龙齿佐之，真珠母入肝经为第一，龙齿与肝同类也。龙齿、虎睛，今人例以为镇心药，殊不知龙齿安魂，虎睛定魄，各言其类也。盖东方苍龙木也，属肝而藏魂；西方白虎金也，属肺而藏魄。龙能变化，故魂游而不定，虎能专静，故魄止而有守。予谓治魄不宁者，宜以虎睛，治魂飞扬者，宜以龙齿。万物有成理而不失，在夫人达之而已。

　　羌活胜湿汤（见腰痛。） 寿星丸（见痫。） 控涎丹（见行痹。） 黄连安神丸（见虚烦。）

　　寒水石散（《三因》） 治因惊心气不行，郁而生涎，涎结为饮，遂成大疾，松悸陨获不自胜持。少遇惊则发，尤宜服之。但中寒者不可服。

　　寒水石（ ） 滑石（水飞。各一两） 生甘草（二钱半）

