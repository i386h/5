<!-- { "loadSidebar": true } -->
　　上为末，每服二钱，热则新汲水下，寒则姜、枣汤下。加龙胆少许尤佳。

　　加味四七汤（《得效》） 治心气郁滞，豁痰散惊。

　　半夏（姜制，二钱半） 浓朴（姜制炒） 茯苓（去皮。各一钱半） 紫苏叶 茯神（去皮。各一钱） 远志（去心） 石菖蒲 甘草（各半钱） 水二盅，姜三片，红枣一枚，煎一盅，不拘时服。

　　十味温胆汤 治证见前温胆汤下。兼治四肢浮肿，饮食无味，心虚烦闷，坐卧不安。

　　半夏（汤泡） 枳实（麸炒） 陈皮（去白，各二钱）

　　白茯苓（去皮，一钱半） 酸枣仁（炒） 远志（去心，甘草汁煮） 五味子 熟地黄（酒洗，焙） 人参（去芦。各一钱） 粉草（炙，半钱）

　　水二盅，生姜五片，红枣一枚，煎一盅，不时服。

　　养心汤 治心虚血少，惊惕不宁。

　　黄 （炙） 茯神（去木） 白茯苓（去皮） 半夏曲 当归 川芎（各一钱半） 远志（去心，姜汁淹，焙） 酸枣仁（去皮，隔纸炒香） 辣桂 柏子仁 五味子 人参（各一钱） 甘草（炙，半钱）

　　水二盅，生姜五片，红枣二枚，煎一盅，食前服。加槟榔、赤茯苓，治停水怔悸。

　　附方茯神散 治风惊，心神不定，常多恐怖。

　　茯神（去木） 生干地黄 人参（去芦） 石菖蒲 沙参（去心，各一两） 天门冬（去心，一两半）

　　甘草（炙） 远志（去心） 犀角屑（各半两）

　　上 咀，每服五钱，水一中盏，入赤小豆二十粒，同煎至七分，去渣温服，不拘时候。

　　人参散 治风惊，闷乱恍惚。

　　人参（去芦） 甘草（炙） 龙齿（各二两） 犀角屑 生干地黄 白茯苓（去皮。各一两） 麦门冬（去心，一两半）

　　上 咀，每服五钱，水一中盏，煎至七分，去滓温服，不拘时。

　　金箔散 治风惊，手足颤掉，神昏错乱。

　　金箔 银箔（各五十片） 铁粉（二两，另研） 人参（去芦） 琥珀（另研） 酸枣仁 犀角屑（各一两）

　　龙齿（另研） 茯神（去木） 麦门冬（去心，各一两半） 防风（去芦） 葳蕤 玄参（去芦） 露蜂房（各七钱半） 牛黄（半两，另研）

　　上为细末，入牛黄、金银箔，更研令匀，每服一钱，薄荷酒调下，不拘时候。

　　铁粉散 治风惊。

　　铁粉（研） 光明砂（水飞） 铅霜（研） 天竺黄（研。各一两）

　　上细研如粉，每服半钱，不拘时，竹沥调下。

　　铁精丸 治惊风恍惚，寝寐不安。

　　铁精（另研） 龙齿（研） 犀角屑 麦门冬（去心） 人参（去芦） 茯神（去木） 防风（去芦，各一两）

　　石菖蒲 远志（各七钱半，去心） 生干地黄（一两半）

　　上为细末，炼蜜和捣三二百下，丸如梧桐子大。每服二十丸，不拘时，粥饮送下。

　　菖蒲丸 治同前。

　　石菖蒲 远志（去心） 铁粉（研） 朱砂（各一两，水飞） 金箔（五十片） 羚羊角屑（七钱半） 防风（去芦，七钱） 白茯苓（去皮） 人参（去芦。各一两半）

　　上为细末，入研令匀，炼蜜和丸，如梧子大。每服二十丸，粥汤下，不拘时。

　　茯神丸 治心脏风虚，惊悸心忡，常多健忘。

　　茯神（去木芦） 人参（去芦） 麦门冬（去心） 熟干地黄 黄芩 薏苡仁 柏子仁 犀角屑（各一两） 龙齿（研） 云母粉（各一两半） 防风（去芦） 黄 （各七钱半）

　　上为细末，入研令匀，炼蜜和捣二三百下，丸如梧子大。每服二十丸，温粥饮下，无时。

　　人参丸 治心脏风虚，惊悸心忡，或因忧虑之后，时有恍惚，心神不安。

　　人参（去芦） 熟干地黄 龙齿（各一两，研） 茯神（去木，一两半） 白术（去芦） 甘草（炙） 麦门冬（去心。各半两） 防风（去芦，七钱半） 金箔 银箔（各五十片）

　　上为细末，入研令匀，炼蜜和捣二三百下，丸如梧子大。每服十五丸，不拘时，粥饮送下。

　　第五册

　　悸

　　半夏麻黄丸（《金匮》）

　　半夏 麻黄（各等分）

　　上二味，为末，炼蜜和丸，如小豆大。饮服三丸，日三服。

　　温胆汤（见惊。） 导痰汤（见痰饮。） 寿星丸（见痫。）

　　茯苓甘草汤 治心下停水忡悸。

　　茯苓（去皮） 桂枝（各三钱） 生姜（半两） 甘草（二钱）

　　水二盅，煎至一盅，不拘时服。

　　茯苓饮子（《济生》） 治痰饮蓄于心胃，怔忡不已。

　　赤茯苓（去皮） 半夏（汤泡） 茯神（去木） 麦门冬（去心） 橘皮（去白。各一钱半） 槟榔 沉香（不见火） 甘草（炙。各一钱）

　　水二盅，姜三片，煎八分，食远服。

　　姜术汤 治停饮怔忡。

　　白姜（生） 白术 茯苓 半夏曲（各一钱） 辣桂 甘草（各五分）

　　水一盅，姜三片，红枣一枚，煎六分，不拘时服。

　　五苓散（见消瘅。）

　　炙甘草汤（一名复脉汤） 治脉结代，心动悸。

　　甘草（一两二钱一字） 人参（六钱二字） 生地黄（一两半） 桂枝 麻子仁 麦门冬（各一两）

　　阿胶（六钱二字）

　　水酒合五升，生姜一两，大枣十二枚，清酒二升三合，水二升七合，煮取二升，去滓，纳阿胶烊尽，分三服。

　　人参养荣汤（见虚劳。）

　　和剂排风汤 治风虚冷湿，闭塞诸经，令人怔忡，宜加炒酸枣仁。（方见中风。）

　　滋阴抑火汤当归 芍药（煨） 生地黄 川芎 黄连 知母 熟地黄（各一钱） 肉桂 甘草（各五分）

　　若身如飞扬，心跳不定，加紫石英、人参（各一钱。）

　　上水二盅，煎七分，入童便半盏，食前服。

　　定志丸（见惊。） 妙香散（见狂。） 谷神嘉禾散（见反胃。）

　　附方《济生》益荣汤 治思虑过多，耗伤心血，心血既伤，神无所守，是以怔忡恍惚，善悲忧，少颜色，夜多不寐，小便或浊。

　　当归（去芦，酒浸） 黄 （去芦） 小草 酸枣仁（炒，去壳） 柏子仁（炒） 茯神（去木） 木香（不见火） 白芍药 人参（去芦） 麦门冬（去心） 紫石英（ ，研） 甘草（炙。各一钱）

　　上作一服，水二盅，姜三片，红枣一枚，煎一盅，不拘时服。

　　秘传酸枣仁汤 治心肾水火不交，精血虚耗，痰饮内蓄，怔忡恍惚，夜卧不安。

　　酸枣仁（去皮，炒） 远志（去心，制） 黄 白茯苓 莲肉（去心） 当归（酒浸） 人参 茯神（各一两） 陈皮 粉草（炙。各半两）

　　上 咀，每服四钱，水一盏半，生姜三片，枣一枚，以瓦器煎七分，日二服，临卧一服。

　　叶氏镇心爽神汤 治心肾不交，上盛下虚，心神恍惚，睡多惊悸，小便频数，遗泄白浊。

　　石菖蒲（去毛，半两） 甘草（炙，四钱） 人参（去芦） 赤茯苓 酸枣仁（炒） 当归（酒浸，焙。各三钱）

　　南星（炮） 陈皮（去白） 干山药 细辛（去苗） 紫菀（去芦） 半夏（制） 川芎（不焙） 五味子 通草麦门冬（去心） 覆盆子 柏子仁（炒） 枸杞子（各二钱半）

　　上 咀，每服四钱，水一盏，蜜一匙，煎五分，去滓，入麝香少许，再煎一二沸，温服，不拘时。

　　俞居士选奇方 治心常忡悸，行险惧往，忘前失后。

　　白檀香 白茯苓 桂心（各十二分） 石菖蒲 天竺黄 熟地黄 苏合香 犀角（各四分）

　　天门冬（去心） 远志（去心） 人参（各六分） 甘草（十分）

　　上为细末，炼蜜丸，如樱桃大。每服一丸，食后噙化，或米饮咽下。

　　参乳丸 治心气不足，怔忡自汗。

　　人参（去芦，一两） 乳香（三钱，另研） 当归（二两）

　　上为细末，研匀，山药煮糊丸，如桐子大。每服三十丸，食后枣汤送下。

　　龙齿丹 治心血虚寒，怔忡不已，痰多恍惚。

　　龙齿 远志（去心，甘草水煮） 酸枣仁（炒，去壳，研） 官桂（去皮，不见火） 当归（去芦，酒浸）

　　琥珀 附子（炮，去皮脐，切作片，姜汁浸一宿） 南星（锉碎，姜汁浸一宿，各一两） 木香（不见火） 沉香（另研，不见火） 紫石英（ ，醋淬） 熟地黄（酒蒸，焙。各半两）

　　上为细末，炼蜜为丸，如梧桐子大，朱砂为衣。每服五十丸，不拘时，用枣汤送下。

　　灵砂宁志丸 治男妇大病后，损伤荣卫，失血过多，精气虚损，心神恍惚，不得眠睡，饮食全减，肌体瘦弱。

　　辰砂（二两，不夹石者，用夹绢袋盛悬于银石器内，用椒红三两，取井花水调椒入于器内，可八分，别用锅子注水，置朱砂器在内，重汤煮令鱼眼沸，三昼夜为度，取出辰砂，细研水飞） 白术 鹿茸（燎去毛，酥炙黄） 黄 （蜜炙。各三两） 石菖蒲（二两） 茯神（去木） 人参（各三两）

　　上为末，入辰砂研匀，枣肉和杵一二千下，丸如桐子。每服三十丸，空心温酒米饮任下。

　　附：枣肉灵砂 专治虚人夜不得睡，梦中惊魔，自汗忡悸。

　　灵砂（二钱，研） 人参 半钱 酸枣仁肉（一钱）

　　为末，枣肉丸，如绿豆大。临卧枣汤吞五七粒。

　　辰砂远志丸 安神镇心，消风化痰。

　　石菖蒲（去毛） 远志（去心） 人参 茯神（去木） 辰砂（各半两） 川芎 山药 铁粉 麦门冬（去心） 细辛 天麻 半夏曲 南星（炒黄） 白附子（生。各一两）

　　为末，用生姜五两取汁，入水煮糊丸，如绿豆大，别以朱砂为衣。每服三十粒，临卧姜汤下。

　　叶氏人参固本丸 夫心生血，血生气，气生精，精盛则须发不白，容貌不衰。今人滋补血气，多用性热之药，殊非其治。此方盖用生地黄能生精血，用天门冬引入所生之地；熟地黄能补精血，用麦门冬引入所补之地；又以人参能通心气，使五味并归于心。

　　生地黄（洗） 熟地黄（洗，再蒸） 天门冬（去心） 麦门冬（去心。各一两） 人参（半两）

　　上为末，炼蜜丸，如梧桐子。空心温酒或盐汤下三十丸。

　　《济生方》心丹 治男妇心气不足，神志不宁，一切心疾并治之。

