<!-- { "loadSidebar": true } -->
　　朱砂（五十两） 远志（去心，甘草煮） 熟地黄（酒洗，蒸，焙） 新罗人参 木鳖仁（炒，去壳） 当归（去芦，酒浸，焙） 麦门冬（去心） 石菖蒲 石莲肉（去心，炒） 黄 （去芦） 茯神（去木） 柏子仁（拣净） 茯苓（去皮） 益智仁（各三两） 白术（五两）

　　上加人参等十四味，各如法修制，锉碎拌匀，次将朱砂滚和，以夹生绢袋盛贮，用麻线紧扎袋口。

　　却用瓦锅一口，盛水七分，重安银罐一个于锅内，入白蜜二十斤，将药袋悬之中心，不令着底，使蜜浸过药袋。以桑柴火烧令滚沸，勿使火歇，煮三日蜜焦黑，再换蜜煮，候七日足住火，取出淘去众药，洗净朱砂令干，入牛心内，仍用银锅于重汤内蒸，如汤干，复以热水从锅弦添下，候牛心蒸烂，取砂再换牛心，如前法蒸凡七次，其砂已熟，即用沸水淘净焙干，入乳钵，玉杵研至十分细，米粽为丸，如豌豆大，阴干。每服二十丸，食后参汤、枣汤、麦门冬汤任下。

　　补心神效丸（《百一》）

　　黄 （蜜炙，焙） 茯神（去木） 人参（去芦） 远志（去心。各四两） 熟干地黄（三两） 柏子仁（别研）

　　酸枣仁（去壳） 五味子（各二两） 朱砂（一分，别研）

　　上为末，炼蜜和丸，如桐子大。每服五十丸，米饮温酒任下。盗汗不止，麦麸汤下。

　　乱梦失精，人参、龙骨汤下。卒暴心痛，乳香汤下。虚烦发热，麦门冬汤下。吐血，人参汤下。大便下血，当归地榆汤下。小便出血，茯苓、车前子汤下。中风不语，薄荷、生姜汤下。风痫涎潮，防风汤下。

　　八物定志丸 补益心神，安定魂魄，治痰，去胸中邪热。

　　人参（一两半） 菖蒲 远志（去心） 茯苓 茯神（去皮。各一两） 朱砂（一钱） 白术 麦门冬（去心。各半两）

　　上为细末，炼蜜丸，如桐子大。米饮下三十丸，不拘时。

　　天王补心丸 宁心保神，益血固精，壮力强志，令人不忘。除怔忡，定惊悸，清三焦，化痰涎，祛烦热，疗咽干，育养心神。

　　人参（去芦，五钱） 当归（酒浸） 五味子 麦门冬（去心） 天门冬（去心） 柏子仁 酸枣仁（各一两） 白茯苓（去皮） 玄参 丹参 桔梗 远志（各五钱） 生地黄（四两） 黄连（酒洗，炒，二两）

　　上为末，炼蜜丸，如桐子大，朱砂为衣。每服二三十丸，临卧灯草、竹叶煎汤下。此方闻人道长所常服，当提学南畿，心神甚劳而不伤，此丹之功也。与刘松石中丞所传，少石菖蒲、熟地黄、杜仲、百部、茯神、甘草六味。

　　补心丹（《玄珠》） 治心气不足，惊悸健忘。又能安养心神，兼治五脏，无偏胜之弊，可以久服。

　　麦门冬（二两半） 远志（甘草汤煮） 石菖蒲 香附（童便浸。各二两） 天门冬 栝蒌根 白术贝母 熟地黄 茯神 地骨皮（各一两半） 人参 川当归 牛膝 黄 （各一两） 木通（八钱）

　　为细末，大枣肉为丸，桐子大。用酒或圆眼汤吞下五十丸。

　　天地丸 治心血燥少，口干咽燥，心烦喜冷，怔忡恍惚，小便黄赤，或生疮疡。

　　天门冬（去心，二两） 熟地黄（九蒸九曝，一两）

　　上为细末，炼蜜丸，如梧子大。每服百丸，不拘时，用人参煎汤下。

　　第五册

　　恐

　　人参散 治胆虚常多畏恐，不能独卧，如人捕之状，头目不利。

　　人参 枳壳 五味子 桂心 甘菊花 茯神 山茱萸 枸杞子（各七钱半） 柏子仁 熟地黄（各一两）

　　上为细末，每服二钱，温酒调下。

　　茯神散 治胆虚冷，目眩头疼，心神恐畏，不能独处，胸中满闷。

　　茯神（一两） 远志 防风 细辛 白术 前胡 人参 桂心 熟地黄 甘菊花（各七钱半） 枳壳（半两）

　　上为末，每服三钱，水一盏，姜三片，煎至六分，温服。

　　补胆防风汤 治胆虚目暗，喉痛数唾，眼目眩冒，五色所障，梦见被人斗讼，恐惧面色变者。

　　防风（一钱） 人参（七分） 细辛 芎 甘草 茯苓 独活 前胡（各八分）

　　上为粗末，每服四大钱，水一盏半，枣二枚，煎八分，食前服。

　　一士人苦学，久困场屋得疾，吐衄盈盆， 羸骨立，夜卧交睫，则梦斗争败负，恐怖之状，不可形容，如是者十年矣。每劳则发，医以补心安神药投之，漠如也。一日读《素问·脏气法时论》，乃知人魂藏于肝，肝又藏血，作文既苦，衄血过度，则魂失养，故交睫则若魔，乃肝虚胆怯，故多负多恐耳。非峻补不奏功，而草木之药，不堪任重，乃以酒熔鹿角胶空腹饮之，五日而睡卧安，半月而肌肉生，一月而神气安，始能出户。盖鹿角胶峻补精血，血旺而神自安也。

　　第五册

　　健忘

　　归脾汤（《济生》） 治思虑过度，劳伤心脾，健忘怔忡。

　　人参 茯神 龙眼肉 黄 酸枣仁（炒，研） 白术（各二钱半） 木香 炙甘草（各五分）

　　水二盅，生姜五片，红枣一枚，煎一盅，服无时。薛新甫加远志、当归各一钱。

　　加味归脾汤（即前方加牡丹皮、山栀各一钱，治脾经血虚发热等证。） 人参养荣汤（见虚劳。）

　　小定志丸 宁志膏（见狂。） 寿星丸（见痫。） 导痰汤（见痰饮。）

　　朱雀丸（《百一》） 治心肾不交，心神不定，事多健忘。

　　沉香（半两） 茯神（二两）

　　上为细末，蜜丸如小豆大。每服三十丸，食后用人参汤下。

　　加味茯苓汤（《得效》） 治痰迷心窍，多忘失事。

　　半夏（汤泡） 陈皮 白茯苓 益智仁 香附 人参（各一钱） 甘草（炙，五分）

　　水一盅半，姜三片，乌梅一枚，煎七分，食远服。

　　读书丸石菖蒲 菟丝子（酒煮） 远志（各一两） 地骨皮（二两） 生地黄 五味子 川芎（各一两）

　　上为末，薄糊丸，桐子大。每服七八十丸，临卧白汤下。

　　二丹丸 治健忘。养神定志，和血安神，外华腠理。

　　天门冬（去心） 熟地黄 丹参（各一两半） 白茯苓（去皮） 麦门冬（去心） 甘草（各一两） 远志（去心） 人参（去芦。各半两）

　　上为细末，炼蜜和丸，如桐子大，以朱砂半两，研极细为衣。每服五十丸，加至百丸，空心煎愈风汤送下。（方见风门。）

　　菖蒲益智丸 治善忘恍惚，破积聚止痛，安神定志，聪明耳目。

　　菖蒲（炒） 远志（去心，姜汁淹炒） 川牛膝（酒浸） 桔梗（炒） 人参（各三两七钱半） 桂心（三钱）

　　茯苓（一两七钱半） 附子（一两，炮，去皮脐）

　　上为细末，炼蜜丸，如梧子大。每服三十丸，食前用温酒或米汤送下。

　　健志丸 久服令人不忘，耳目聪明，身体轻健。

　　天门冬（去心） 远志（去心） 白茯苓（去皮） 熟地黄（各等分）

　　上为细末，炼蜜和丸，如梧子大。每服四五十丸，空心米饮送下，日进二服。

　　大益智散 治心志不宁，语言健忘。

　　熟地黄 人参（去芦） 白茯苓（去皮） 苁蓉（酒浸。各二两） 菟丝子（酒浸） 远志（去心。各七钱半）

　　蛇床子（二钱半）

　　上为细末，每服一钱，食后米饮调下，日进二服，忌食猪肉。

　　不忘散石菖蒲 白茯苓（去皮） 茯神（去木） 人参（去芦。各一两二钱半） 远志（去心，一两七钱半）

　　上为细末，每服一钱，食后温酒调下。

　　开心散 治好忘。

　　石菖蒲（一两） 白茯苓（去皮，二两） 远志（去心） 人参（去芦。各二钱半）

　　上为细末，每服一钱，食后米饮调下。

　　苁蓉散 久服至老不忘。

　　肉苁蓉（酒浸） 续断（各二钱半） 远志（去心） 石菖蒲 白茯苓（去皮。各七钱半）

　　上为细末，每服二钱，食后温酒调下。

　　第五册

　　自汗

　　桂枝汤 治伤寒脉浮，自汗恶寒。（方见伤湿。） 术附汤 治中湿脉细，自汗体重。（方见心痛。） 防己黄 汤（见身重。） 当归六黄汤（见盗汗。）

　　黄 建中汤 治血气不足，体常自汗。

　　黄 桂（各一钱半） 白芍药（三钱） 甘草（一钱）

　　每服五钱，水一盅半，姜五片，枣二枚，煎八分，去滓，入稠饧一大匙，再煎服。旧有微溏或呕者，不用饧。

　　 附汤（《济生》） 治气虚阳弱，虚汗不止，肢体倦怠。

　　黄 （去芦，蜜炙） 附子（炮，去皮脐。各等分）

　　上 咀，每服四钱，水一盏，生姜十片，煎八分，食前温服，未应更加之。

　　参附汤 治真阳不足，上气喘急，自汗盗汗，气短头晕。

　　人参（一两） 附子（炮，去皮脐，半两）

　　上分作三服，姜水煎。

　　黄 六一汤 治男妇诸虚不足，肢体劳倦，胸中烦悸，时常焦渴，唇口干燥，面色痿黄，不能饮食。常服平补气血，安和脏腑。

　　黄 （六两，去芦，蜜炙） 甘草（一两，炙）

　　每服五钱，水一盏，枣一枚，煎七分，不拘时温服。一方，加白术、白芍药。

　　玉屏风散（《得效》）

　　防风 黄 （各一两） 白术（二两）

　　每服三钱，水二盏，姜三片，煎六分，不拘时温服。

　　调卫汤（东垣） 治湿胜自汗，补卫气虚弱，表虚不任外寒。

　　黄 麻黄根（各一钱） 生甘草 当归梢 生黄芩 半夏（汤洗七次，各五分） 猪苓 羌活（各七分） 麦门冬（去心） 生地黄（各三分） 五味子（七粒） 苏木 红花（各一分）

　　上 咀如麻豆大，作一服，水二盏，煎至一盏，去渣，稍热服。中风证必自汗，汗多不得重发，故禁麻黄而用根节也。

　　羌活胜湿汤甘草（炙，三钱） 黄 （七分） 生甘草（五分） 生黄芩 酒黄芩（各三分） 人参（三钱，助气益胃，以上药泻胸中热） 川芎 本 防风（各三分） 独活（二分） 升麻 柴胡（各五分，以上风药胜其湿）

　　细辛 蔓荆子（各三分） 薄荷（一分，以上清利头目）

　　上作一服，水二盏，煎一盏半，后入细辛等四味，再煎至一盏，热服。

　　七气汤（见气。）

　　理气降痰汤桔梗 枳壳（麸炒） 橘红 半夏（曲炒） 茯苓（去皮） 香附（童便浸） 贝母（各一钱二分） 桂枝甘草（各五分）

　　水二盅，煎八分，食远服。

　　凉膈散（见发热。）

