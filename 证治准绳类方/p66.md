<!-- { "loadSidebar": true } -->
　　建中汤 治表虚自汗。

　　芍药（五钱） 官桂 甘草（炙。各二钱）

　　上作一服，水二盅，生姜五片，枣二枚，煎至一盅，食前服。本方加黄 二钱，名黄建中汤，治虚劳自汗；加当归，名当归建中汤，治妇人血虚自汗；其自汗漏不止者，加桂一钱，熟附子半个，名桂枝附子汤，煎，空心服。

　　白术散（《宣明》） 治虚风多汗，食则汗出如洗，少气痿劣，久不治，必为消渴证。

　　牡蛎（ ，三钱） 白术（一两二钱半） 防风（二两半）

　　上为末，每服一钱，温水调下，不拘时候。如恶风，倍防风、白术；如多汗面肿，倍牡蛎。

　　安胃汤（东垣） 治因饮食汗出，日久心虚，风虚邪入，令人半身不遂，见偏风痿痹之病，先除其汗， 悍之气，按而收之。

　　黄连（去须） 五味子 乌梅肉 生甘草（各五分） 熟甘草（三分） 升麻梢（二分）

　　水二盏，煎一盏，食远温服。忌湿面、酒、五辛、大料物之类。

　　正元散 治下元气虚 脐腹胀满，心胁刺痛，泄痢呕吐，自汗，阳气甚微，手足厥冷，及伤寒阴证，霍乱转筋，久下冷痢，少气羸困，一切虚寒。

　　红豆（炒） 干姜（炮） 陈皮（去白。各三钱） 人参 白术 甘草（炙） 茯苓（去皮。各二两） 肉桂（去粗皮） 川乌（炮，去皮。各半两） 附子（炮，去皮尖） 山药（姜汁浸，炒） 川芎 乌药（去木） 干葛（各一两） 黄 （炙，一两半）

　　上为细末，每服三钱，水一盏，姜三片，枣一枚，盐少许，煎七分，食前温服。常服助阳消阴，正元气，温脾胃，进饮食。

　　八珍散（见虚劳。）

　　牡蛎散（《三因》） 治诸虚不足，及新病暴虚，津液不固，体常自汗，亦治盗汗不止。

　　黄 麻黄根 牡蛎（ ，研。各等分）

　　《得效方》有知母。又方，上三味各一两，白术（半两），甘草（二钱半。）

　　上锉散，每服三钱，水一盏半，小麦一百粒，煎八分，不拘时服。

　　茸朱丹（见头痛。） 黑锡丹（见诸逆冲上。） 灵砂丹（见呕吐。） 朱砂丹（削。）

　　大补黄 汤（《魏氏》）

　　黄 （蜜炙） 防风 山茱萸肉 当归 白术（炒） 肉桂 川芎 炙甘草 五味子 人参（各一两） 白茯苓（一两半） 熟地黄（二两） 肉苁蓉（酒浸，三两）

　　每服五钱，水二盅，姜三片、枣二枚，煎八分，不拘时温服。

　　实表散（《澹寮》） 治感冒，腠理不密，自汗。

　　附子（炮） 肉苁蓉（酒炙） 细辛 五味子（各一两）

　　上 咀，以黄 建中汤相停和合匀，根据本方姜、枣加炒浮小麦煎，不三四服安。

　　黄 汤（《济生》） 治喜怒惊恐，房室虚劳，致阴阳偏虚，或发厥自汗，或盗汗不止。

　　黄 （去芦，蜜水炙，一两半） 白茯苓（去皮） 熟地黄（酒蒸） 肉桂（不见火） 天门冬（去心） 麻黄根龙骨（各一两） 五味子 小麦（炒） 防风（去芦） 当归（去芦，酒浸） 甘草（炙。各半两）

　　上锉散，每服四钱，生姜五片煎，不拘时候。

　　发厥自汗加熟附子，发热自汗加石斛。未效，或多吃面食则安。

　　抚芎汤（《澹寮》） 治自汗头眩，痰逆恶心。

　　抚芎 白术（略炒去油） 橘红（各一两） 甘草（炙，半两）

　　上锉散，每服四钱，生姜七片煎，温服。

　　止自汗方用川郁金研细末，临卧以唾津调敷乳上。

　　止汗温粉川芎 白芷 本（各一两） 米粉（三两）

　　上为末，每用绵包裹，扑于身上。

　　止汗红粉麻黄根 牡蛎（ 。各一两） 赤石脂 龙骨（各半两）

　　上为末，以绢袋盛贮，如扑粉用之。

　　止汗粉麻黄根 牡蛎粉 败扇灰 栝蒌（以上各三两） 白术（二两） 米粉（三升）

　　上为末，和搅令匀，以生绢袋盛，用粉身体，日三两度。忌桃、李、雀肉。仍灸大椎五六百炷，日灸二七五七，任心灸亦得，汗即渐止。

　　加脑子收阳粉 治一切虚汗、盗汗、自汗及漏风等证汗泄不禁，服诸药不能止者。

　　麻黄根 本 白芷 牡蛎（ ） 龙骨（以上各半两） 米粉（二两） 脑子（半钱）

　　上为细末，研匀，以纱帛包裹，于汗处扑敷之，汗止为度。

　　黄 汤绵黄 陈皮（去白。各一两半）

　　上为细末，每服三钱，用大麻仁一合烂研，以水投，取浆一盏，滤去滓，于银石器内煎，候有乳起，即入白蜜一大匙，再煎令沸，调药末空心服。治高年老人大便秘涩甚者，两服愈。

　　三拗汤（见咳嗽。）

　　第五册

　　盗汗

　　当归六黄汤当归 生地黄 熟地黄 黄柏 黄芩 黄连（各一钱） 黄 （二钱）

　　上作一服，水二盅，煎至一盅，临卧服。

　　正气汤黄柏（炒，一钱） 知母（炒，一钱半） 甘草（炙，五分）

　　上为粗末，作一服，水二盏，煎一盏，卧时服。

　　防风散防风（五钱） 川芎（二钱半） 人参（一钱二分半）

　　上为细末，每服二钱，临卧米饮调下。

　　白术散白术（不拘多少，锉作小块或稍大） 浮麦（一升）

　　上用水煮干，如术尚硬，又加水一二升，煮软取出，去麦不用，切作片，焙干，研为细末，每服二三钱，不拘时，另用浮麦煎汤调服。

　　麦煎散 治荣卫不调，夜多盗汗，四肢烦疼，饮食进退，而黄肌瘦，并皆治之。

　　柴胡（去苗） 秦艽（各二两） 鳖甲（二两，醋煮三五十沸去裙 ，再用醋炙黄） 干漆（炒烟尽） 人参茯苓 干葛 川乌（炮，去皮尖） 玄参（各一两）

　　上为细末，每服二钱，先用小麦三七粒，煎汤一盏，去麦，入药再煎三五沸，食后服。

　　大建中汤 治虚热盗汗，百节酸疼，腰痛，肢体倦怠，日渐羸弱，口苦舌涩，心怔短气。

　　绵黄 （炙） 远志（灯芯煮，去心） 当归（酒洗） 泽泻（各二钱） 白芍药 龙骨（ ） 人参（各一钱半） 炙甘草（一钱）

　　上作一服，水二盅，姜五片，煎一盅，食前服。

　　气弱加炮附子二钱，腰痛筋急加官桂去皮一钱。

　　四白散 治男妇血虚发热，夜多盗汗，羸瘦，脚痛不能行。

　　白术 白扁豆 藿香 益智 浓朴 黄 陈皮（各一两） 白茯苓 人参 半夏 乌药白豆蔻 甘草（各半两） 芍药（一两半） 檀香 沉香（各二钱半）

　　上锉碎，每服三钱，水二盏，生姜三片，枣一枚，煎至一盏，去滓，食前温服。

　　又方 治盗汗，夜卧床席衣被尽湿。

　　麻黄根 牡蛎（ 为粉，各三两） 黄 人参（各二两） 龙骨（打碎） 枸杞根（用白皮。各四两）

　　大枣（七枚，擘破）

　　上切，以水六升，煮取二升五合，去滓，分温六服。如人行八九里久中任食，一日令尽。忌蒜、热面等物。

　　青蒿散 治虚劳盗汗骨蒸，咳嗽胸满，皮毛干枯，四肢懈惰，骨节疼痛，心腹惊悸，咽燥唇焦，颊赤烦躁，涕唾腥臭，困倦少力，肌体潮热，饮食减少，日渐瘦弱。

　　天仙藤 鳖甲（醋炙） 香附子（炒，去毛） 桔梗（去芦） 柴胡（去苗） 秦艽 青蒿（各一两） 乌药（半两） 炙甘草（一两半） 川芎（二两半）

　　上锉散，每服姜三片煎，不拘时温服。小儿骨蒸劳热，肌瘦减食者，每一钱，水盏半，小麦三十粒煎服。

　　补中益气汤 治内伤气虚自汗。（方见内伤劳倦。） 如脉洪大，心火炎上者，加五味子、麦门冬、黄连各一钱。如左关脉浮弦，自汗挟风邪也，加桂枝五分，白芍药一钱。如一切虚损之证，自汗不休者，加麻黄根、浮小麦。阳虚甚者，加附子，但升麻、柴胡俱用蜜水炒。尺脉虚大者，加炒黄柏、知母、熟地黄。

　　白术汤白术（四两，分作四处，一两同黄 炒，一两同石斛炒，一两同牡蛎炒，一两同麸皮炒，各味以炒黄色为度，去余药不用）

　　上用白术研末，每服三钱，粟米煎汤送下，尽四两为效。

　　茯苓汤 治虚汗盗汗。

　　上用白茯苓为末，每服二钱，煎乌梅、陈艾汤调下。

　　柏子仁丸（《本事》） 戢阳气，止盗汗，进饮食，退经络热。

　　柏子仁 半夏曲（各二两） 牡蛎（甘锅子内火 ，用醋淬七次，焙干） 人参 麻黄根（慢火炙，拭去汗） 白术 五味子（各一两） 净麸（炒，半两）

　　上为末，枣肉丸，桐子大。空心米饮下三五十丸，日二服，得效减一服，得愈即住。作散亦可。

　　椒目散 治盗汗，日久不止。

　　椒目 麻黄根（等分）

　　为细末，每服一钱，无灰热酒食后调服。

　　治盗汗外肾湿人参 苦参 龙胆草 麻黄根（各三钱）

　　末之，炼蜜丸，桐子大，每服三十丸，烧麸汤下。

　　当归龙荟丸（见胁痛。） 牡蛎散（见自汗。）

　　第五册

　　不得卧

　　酸枣汤（仲景） 治虚劳虚烦不得眠。

　　酸枣仁（二升） 甘草（一两） 知母 茯苓 芎 （各二两 深师有生姜二两。）

　　上五味，以水八升，煮酸枣仁，得六升，纳诸药，煮取三升，分温三服。

　　鳖甲丸（《本事》） 治胆虚不得眠，四肢无力。

　　鳖甲 酸枣仁 羌活 牛膝 黄 人参 五味子（各等分）

　　上为细末，炼蜜杵为丸，如桐子大。每服三四十丸，温酒送下。

　　温胆汤（见惊。） 六一散（见伤暑。） 六君子汤（见虚劳。） 青灵丹（缺。） 益荣汤（见悸。） 导痰汤（见痰饮。） 真珠母丸 独活汤（俱见惊。） 羌活胜湿汤 治卧而多惊，邪在少阳厥阴也。

　　（方见腰痛。）

　　第五册

　　怠惰嗜卧

　　平胃散（见中食。） 六君子汤（见虚劳。）

　　人参补气汤 治四肢懒倦。

　　黄 （一钱半） 人参 防风 升麻 黄柏 知母（各七分） 白芍药 生地黄（各五分） 熟地黄（六分） 生甘草（一分） 炙甘草（三分） 五味子（二十粒） 肉桂（二分）

　　上为粗末，水二盏，煎至一盏，去滓，空心热服。

　　升阳益胃汤 治脾胃虚乏，怠惰嗜卧，四肢不收，时值秋燥令行，湿热少退，体重节痛，口苦舌干，饮食无味，大便不调，小便频数，不嗜食，食不消，兼见肺病洒淅恶寒，惨惨不乐，面色恶而不和，乃阳气不伸故也。（方见恶寒门。）

　　第五册

　　身重

