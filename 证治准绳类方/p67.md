<!-- { "loadSidebar": true } -->
　　补中益气汤（见劳倦。） 五苓散（见消瘅。） 小柴胡汤（见往来寒热。） 黄 芍药汤（见鼻衄。）

　　防己黄 汤（仲景） 治身重，汗出恶风。

　　防己（一两） 黄 （一两二钱半） 白术（七钱半） 甘草（炙，半两）

　　上锉，每服五钱匕，生姜四片，枣一枚，水一盏半，煎至八分，去滓温服，良久再服。腹痛加芍药。

　　甘姜苓术汤（仲景）

　　甘草 白术（各二两） 干姜 茯苓（各四两）

　　水五升，煮取三升，分温二服，腰中自温。

　　参术汤（东垣）

　　黄 （二钱） 人参 陈皮 青皮（各五分） 升麻 柴胡 酒黄柏（各三分） 神曲（七分） 当归（二分） 苍术（一钱） 甘草（炙，四分）

　　水二盏，煎至一盏，带热服，食前。

　　第五册

　　不能食

　　平胃散（见中食。） 黄 建中汤（见自汗。） 四君子汤 六君子汤（俱见虚劳。） 二陈汤（见痰饮。） 人参半夏丸（见咳嗽。）

　　和中丸（东垣） 开胃进食。

　　干姜（一钱） 甘草（炙） 陈皮（各一钱） 木瓜（一枚） 人参 白术（各三钱）

　　上为末，蒸饼为丸。食前白汤下三五十丸。

　　又和中丸 治久病厌厌不能食，而脏腑或秘、或结、或溏，此皆胃虚之所致也。常服和中理气，消痰去湿，浓肠胃，进饮食。

　　白术（二两四钱） 浓朴（姜制，二两） 陈皮（去白，一两六钱） 半夏（汤泡，一两） 槟榔（五钱） 枳实（五钱） 甘草（炙，四钱） 木香（二钱）

　　上八味，为末，生姜自然汁浸蒸饼和丸，如梧子大。每服三十丸，温水送下，食远服。

　　七珍散（《本事》） 开胃养气，温脾进食。

　　《续易简》十珍散，即此加扁豆、砂仁、桔梗、五味子。

　　人参 白术 黄 （蜜炙） 山药 白茯苓 粟米（微炒） 甘草（各等分）

　　上为细末，每服三钱，姜、枣煎服。如故不思饮食，加扁豆一两，名八珍散。

　　六神汤（海藏） 治伤寒虚羸，不思饮食。

　　人参 白术 黄 （各一两） 枳壳 白茯苓（各半两） 甘草（二钱）

　　上为末，每服五钱，姜、枣同粳米合许煎，食前服。

　　钱氏异功散 治脾胃虚弱，难任饮食。

　　人参 白茯苓 白术 甘草 橘红 木香（各等分）

　　上姜、枣水煎服。

　　宽中进食丸 滋形气，喜饮食。

　　草豆蔻仁（五钱） 半夏曲（七钱） 大麦芽面（炒，一两） 神曲（炒，半两） 砂仁 甘草（炙。各一钱半） 陈皮（三钱） 木香（五分） 白术 白茯苓（各三钱） 干姜 猪苓（去黑皮） 泽泻 人参 青皮（各一钱） 枳实（炒，四钱）

　　上为末，汤浸蒸饼为丸。每服三五十丸，白汤下。（按：此方轻重悬绝，理不可晓，疑有舛误，以重改古本，姑仍之。）

　　木香枳术丸 木香干姜枳术丸（俱见伤食。）

　　二神丸（《本事》） 治脾胃虚弱，全不进食，及泄泻不止。

　　破故纸（炒，四两） 肉豆蔻（生，二两）

　　上为末，用肥枣四十九枚，生姜四两切片，同煮烂，去姜，取枣剥去皮核，肉研为膏，入药末和杵丸，如桐子大。每服三四十丸，盐汤下。

　　八味丸（见虚劳。）

　　启脾丸（《杨氏》） 治脾胃不和，气不升降，中满痞塞，心腹膨胀，肠鸣泄泻，不思饮食。

　　人参 白术 青皮（汤洗，去瓤） 陈皮（汤洗，去白） 神曲（炒） 麦 （炒） 缩砂仁 干姜（炮）

　　浓朴（去粗皮，锉，生姜汁制各一两） 甘草（炙，一两半）

　　上为细末，炼蜜丸，如弹子大。每服一丸，食前细嚼，用米饮送下。

　　煮朴丸（即浓朴煎丸《百一》） 温中下气，理脾进食。常云：补肾不如补脾，胃壮则饮食进，而精血自盛矣。

　　紫油浓朴（一斤，锉） 生姜（一斤，不去皮，切片） 二味用水五升同煮干，去姜，以浓朴焙干。舶上茴香 干姜（各四两） 附子（炮，二两） 甘草（二两，锉半寸长） 同干姜二味，再用水五升，同前浓朴煮水尽去甘草，只用姜、朴二味焙干。

　　上为细末，生姜煮枣肉为丸，梧子大。每服五十丸，米饮下。

　　理中丸（见痞。）

　　鹿茸橘皮煎丸（《和剂》） 治脾胃俱虚，不进饮食，肌体瘦悴，四肢乏力。常服壮脾胃，益肾。

　　荆三棱（煨） 当归 萆 浓朴（姜制） 肉桂 肉苁蓉（酒浸，焙） 附子（炮） 巴戟（去心） 阳起石（酒浸，研如粉） 石斛（去根） 牛膝（去芦，酒浸） 鹿茸（茄子者，燎去毛，劈开酒浸，炙） 菟丝子（酒浸，焙） 吴茱萸（淘去浮者，焙） 杜仲（姜汁炒去丝） 干姜（炮。各三两） 甘草（炙，一两） 橘皮（去白，十五两，另为末）

　　上为细末，用酒五升，于银石器内，将橘皮煎熬如饧，却入诸药末在内搅和，捣五百杵，丸如梧子大。每服三十丸，空心温酒、盐汤任下。

　　丁香煮散 治翻胃呕逆。

　　丁香 石莲肉（各十四枚） 北枣（七枚，切碎） 生姜（七片） 黄秫米（半合，洗）

　　水一碗半，煮稀粥，去药啜粥。

　　失笑丸（见痞。）

　　附方参术调中汤 治内伤自利，脐腹痛，肢体倦，不喜食，食即呕，嗜卧懒言，足 冷，头目昏。

　　人参 黄 （各五钱） 当归身 浓朴（姜制） 益智仁 草豆蔻 木香 白术 甘草（炙）

　　神曲（炒） 麦 面 橘皮（各三钱）

　　上十二味，锉如麻豆大，每服一两，水二盏，姜三片，煎至一盏，去滓温服，食前。

　　育气汤 通流百脉，调畅脾元，补中脘，益气海，祛阴寒，止腹痛，进饮食，大益脏虚疼痛。

　　木香 丁香 藿香 人参 白术 白茯苓 缩砂 白豆蔻 荜澄茄 炙甘草（各半两）

　　干山药（一两） 陈橘皮（去白） 青皮（去白。各二钱半） 加白檀香（半两）

　　上为末，每服一钱至二钱，用木瓜汤调下，空心食前，盐汤亦得。

　　凝神散 收敛胃气，清凉肌表。

　　人参 白术 茯苓 山药（各一钱半） 白扁豆 知母 生地黄 粳米 甘草（各一钱）

　　淡竹叶 地骨皮 麦门冬（各五分）

　　上作一服，水二盅，姜三片，红枣一枚，煎至一盅，食远服。

　　加减思食丸 治脾胃俱虚，水谷不化，胸膈痞闷，腹胁时胀，连年累月，食减嗜卧，口苦无味，虚羸少气。又治胸中有寒，饮食不下，反胃恶心，霍乱呕吐。及病后心虚不胜谷气，或因病气衰，食不复常，并宜服之。

　　神曲（炒黄） 麦 （炒黄，各二两） 乌梅（四两） 干木瓜（切，半两） 白茯苓（去皮） 拣甘草（细锉，炒各二钱半）

　　上为细末，炼蜜为丸，如樱桃大。每服一丸，不拘时，细嚼，白汤送下。如渴时，噙化一丸，生津液，进饮食。一方，无木瓜、茯苓，有人参、干姜各三钱。

　　和胃丸 治脾胃虚冷，食即呕逆，水谷不化，或时泄痢。

　　浓朴（去粗皮，生姜汁炙透，四两） 干姜（炮） 当归（切，焙，各一两半） 槟榔（锉） 桔梗（焙） 人参（各一两） 半夏（汤洗七次，去滑） 陈皮（汤浸，去白，焙） 白术（各二两） 甘草（炙，半两） 诃藜勒皮（七钱半）

　　上为细末，酒煮糊丸，如桐子大。每服十五丸，渐加至二十丸，温生姜、枣汤下，米饮亦得，不拘时。

　　生胃丹大南星（四两，用黄土半斤，将生姜汁拌黄土成曲剂包裹，慢火煨香透，去土不用，将南星切细焙干，同后药研） 丁香（不见火） 木香（不见火） 浓朴（去皮，姜制炒） 神曲（炒） 麦 （炒） 缩砂仁 白豆蔻仁 青皮（去白。各一两） 半夏（二两） 人参 沉香（不见火） 甘草（炙，各半两） 粟米（一升，用生姜二斤，和皮捣取自然汁浸，蒸，焙）

　　上为细末，法丸如绿豆大。每服七十丸，不拘时，淡姜汤下。

　　养胃进食丸 治脾胃虚弱，心腹胀满，面色痿黄，肌肉消瘦，怠惰嗜卧，全不思食。

　　常服滋养脾胃，进美饮食，消痰逐饮，辟风寒湿冷邪气。

　　苍术（五两，泔浸，去皮） 神曲（二两半，炒） 白茯苓（去皮，二两） 浓朴（姜制，二两） 大麦 （炒）

　　陈皮（去白。各一两半） 白术（二两） 人参 甘草（炙。各一两）

　　上九味，为末，水面糊丸，如桐子大。每服三十丸至五十丸，食前温姜汤送下，粥饮亦得。

　　资生丸 健脾开胃，消食止泻，调和脏腑，滋养荣卫。余初识缪仲淳时，见袖中出弹丸咀嚼，问之，曰：此得之秘传，饥者服之即饱，饱者食之即饥，因疏其方。余大善之，而颇不信其消食之功，已于醉饱后顿服二丸，径投枕卧，夙兴了无停滞，如信此方之神也。先恭简年高脾弱，食少痰多，余龄葆摄，全赖此方，因特附着于此，与世共之。

　　白术（米泔水浸，用山黄土拌蒸九次，晒九次，去土，切片焙干，三两） 人参（去芦，人乳浸透，饭锅上蒸熟，三两） 白茯苓（去粗皮，水飞去筋膜，人乳拌，饭锅上蒸，晒干，一两五钱） 橘红 山楂肉（蒸） 神曲（炒。各二两） 川黄连（姜汁炒） 白豆蔻仁（微炒） 泽泻（去毛，炒。各三钱半） 桔梗（米泔浸，炒） 真藿香（洗） 甘草（蜜炙，去皮，各五钱） 白扁豆（炒，去壳） 莲肉（去心，各一两） 薏苡仁（淘净，炒，三两） 干山药（炒） 麦芽面（炒） 芡实（净肉炒。各一两五钱）

　　末之，炼蜜丸，每丸二钱重。每服一丸，醉饱后二丸，细嚼，淡姜汤下。

　　健脾丸 治一应脾胃不和，饮食劳倦。

　　白术（白者，二两半，炒） 木香（另研） 黄连（酒炒） 甘草（各七钱半） 白茯苓（去皮，二两） 人参（一两五钱） 神曲（炒） 陈皮 砂仁 麦芽（炒，取面） 山药 肉豆蔻（面裹煨熟，纸包捶去油。以上各一两）

　　上为细末，蒸饼为丸，如绿豆大。每服五十丸，空心、下午各一次，陈米汤下。

　　冲和丸 养心扶脾，疏肝开胃。

　　人参 石斛 白豆蔻仁 广陈皮（各一两） 山楂肉（二两）

　　上各取净末和匀，碗盛叶盖，饭上蒸过，候冷方开。此调胃补心，接丹田之气也。

　　远志（甘草汤泡，去心，一两） 香附（童便浸半日，洗净醋炒） 山栀仁（炒焦。各二两）

