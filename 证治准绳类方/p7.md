<!-- { "loadSidebar": true } -->
　　水二盏，煎至一盏，去滓稍热，食远或空心服之。忌酒、湿面、大料物之类，及过食冷物。如心下痞闷，加黄连二三分。胃脘当心痛，减大寒药，加草豆蔻仁五分。胁下痛或缩急，加柴胡二三分。头痛，目中溜火，加黄连二三分，川芎三分。头目不清利，上壅上热，加蔓荆子三分， 本二分，细辛一分，川芎三分 生地黄二分，如气短精神少，梦寐间困乏无力。加五味子九粒。大便涩滞，隔一二日不见者，致食少食不下，血中伏火，而不得润也。加当归身、生地黄各五分，桃仁三粒，去皮尖，另研，麻子仁研泥，五分。如大便通行，所加之药勿再服。如大便又不快利，勿用别药，少加大黄煨，半钱。如又不利，非血结血秘而不通也。是热则生风，其病患必显风证，单血药不可复加，止常服黄 人参汤，只用羌活半两，防风半两。二味以水四盏，煎至一盏，去滓，空心服之，大便必大走也，一服便止。胸中气滞，加青皮，并去白陈皮倍之，去其邪气。此病本元气不足，惟当补元气，不当泻之。气滞太甚，或补药太过，或人心下有忧滞郁结之事，更加木香二分或三分，砂仁二分或三分，白豆蔻仁二分，与正药同煎服。腹痛不恶寒者，加芍药半钱，黄芩二分，却减五味子。

　　人参益气汤（见着痹。）

　　清燥汤（东垣）

　　黄 （一钱半） 黄连（去须） 苍术 白术（各一钱） 陈皮（五分） 五味子（九粒） 人参 白茯苓升麻（各三分） 当归（一钱二分） 泽泻（五分） 柴胡 麦门冬 生地黄 神曲（炒） 猪苓 黄柏（酒制）

　　甘草（炙，各二分）

　　每服半两，水二盏，煎一盏，去滓稍热，空心服。

　　泼火散 治伤暑烦躁，口苦舌干，头痛恶心，不思饮食，昏迷欲死者，即中暑门地榆散。

　　水葫芦丸 治胃暑毒，解烦渴。

　　川百药煎（三两） 人参（二钱） 麦门冬 乌梅肉 白梅肉 干葛 甘草（各半两）

　　上为细末，面糊为丸，如鸡头实大。每服含化一丸，夏月出行，可度一日。

　　香薷丸（《和剂》） 治大人小儿伤暑伏热，燥渴瞀闷，头目昏眩，胸膈烦满，呕哕恶心，口苦舌干，肢体困倦，不思饮食，或发霍乱，吐痢转筋。

　　香薷（去根，一两） 紫苏（去粗梗） 干木瓜藿香（洗去沙土） 茯神（去木，各五钱） 甘草（炙赤色） 檀香（锉） 丁香（各二钱半）

　　上为细末，炼蜜和丸，每两作三十丸。每服一丸至二丸，细嚼，温汤下。

　　第一册

　　伤湿

　　除湿汤（见中湿。）

　　肾着汤（《三因》） 治肾虚伤湿，身重腰冷，如坐水中，不渴，小便自利。

　　干姜（炮） 茯苓（各四两） 甘草（炙） 白术（各二两）

　　每服四钱，水一盏，煎七分，空心温服。

　　渗湿汤（《和剂》） 治寒湿所伤，身体重着，如坐水中，小便赤涩，大便溏泄。

　　苍术 白术 甘草（炙。各一两） 茯苓（去皮） 干姜（炮。各二两） 橘红 丁香（各二钱半）

　　每服四钱，水一盏，枣一枚，姜三片，煎七分，食前，去滓温服。

　　五苓散（见消瘅。） 戊己丸（见泄泻。）

　　败毒散（《活人》）

　　羌活 独活 前胡 柴胡 芎 枳壳 白茯苓 桔梗 人参（以上各一两） 甘草（半两）

　　上为细末，每服二钱，水一盏，入生姜二片，煎至七分，温服，或沸汤点亦得。治伤寒温疫，风湿风眩，拘蜷风痰，头疼目眩，四肢痛，憎寒壮热，项强睛疼，及老人小儿皆可服。或瘅烟之地，或瘟疫时行，或人多风痰，或处卑湿脚弱，此药不可缺也。日二三服，以知为度。烦热口干，加黄芩。

　　桂枝汤（仲景）

　　桂枝 芍药 生姜（各三两） 甘草（二两，炙） 大枣（十二枚，擘）

　　上 咀，以水七升，微火煮取三升，去滓，适寒温，服一升。服已须臾，啜热稀粥一升余，以助药力，温覆令一时许，遍身 微似有汗者益佳；不可令如水流漓，病必不除。若一服汗出病瘥，停后服，不必尽剂。

　　五积散（见中寒。） 防己黄 汤（见身重。） 五痹汤（见痹。） 青木香丸（见气。）

　　清热渗湿汤黄柏（盐水炒，二钱） 黄连 茯苓 泽泻（各一钱） 苍术 白术（各一钱半） 甘草（五分）

　　水二盅，煎八分服。如单用渗湿，去黄连、黄柏，加橘皮、干姜。

　　拈痛汤（见身体痛。）

　　术附汤 治风湿相搏，身体疼烦，不能转侧，不呕不渴，大便坚硬，小便自利。及风虚头目眩重甚者，不知食味。此药暖肌补中，助阳气，止自汗。（见心痛。）

　　第一册

　　伤燥

　　滋燥养荣汤 治皮肤皱揭，筋燥爪干。

　　当归（酒洗，二钱） 生地黄 熟地黄 白芍药 秦艽 黄芩（各一钱五分） 防风（一钱） 甘草（五分）

　　上水煎服。

　　大补地黄丸 治精血枯涸燥热。

　　黄柏（盐酒炒） 熟地黄（酒蒸。各四两） 当归（酒洗） 山药 枸杞子（甘州佳，各三两） 知母（盐酒炒）

　　山茱萸肉 白芍药（各二两） 生地黄（二两五钱） 肉苁蓉（酒浸） 玄参（各一两五钱）

　　上为细末，炼蜜丸，如桐子大。每服七八十丸，空心淡盐汤送下。

　　清凉饮子 治上焦积热，口舌咽鼻干燥。

　　黄芩 黄连（各二钱） 薄荷 玄参 当归 芍药（各一钱五分） 甘草（一钱）

　　用水二盅，煎至八分，不拘时服。大便秘结，加大黄二钱。

　　导滞通幽汤 治大便燥涩。润肠丸（俱见大便不通。）

　　八正散（见淋。）

　　第一册

　　伤饮食

　　葛花解酲汤（东垣） 治饮酒太过，呕吐痰逆。心神烦乱，胸膈痞塞，手足颤摇，饮食减少，小便不利。

　　青皮（去瓤，三钱） 木香（五分） 橘红 人参 猪苓（去皮） 白茯苓（各一钱半） 神曲（炒） 泽泻干姜 白术（各二钱） 白豆蔻 葛花 砂仁（各五钱）

　　上为极细末，每服三钱，白汤调服，但得微汗，则酒病去矣。此盖不得已而用之，岂可恃此酗饮成病，自损元气，惟病酒者宜之。

　　五苓散（见消瘅。）

　　瓜蒂散 治大满大实，气上冲逆，上部有脉，下部无脉，填塞闷乱者用之。如尺寸俱盛者，宜用备急丸。

　　瓜蒂（炒） 赤小豆（煮，等分）

　　上为细末，每服二钱，温浆水调下，取吐为度。仲景以香豉七合煮汁，和散一匕服之。若不至两尺脉绝者，不宜便吐，此药恐损元气，令人胃气不复。若止胸中窒塞，闷乱不通，以物探之，得吐则已。如探不去，方以此剂吐之。

　　治中汤 即理中汤加陈皮、青皮等分。

　　红丸子（《和剂》） 壮脾胃，消宿食，去膨胀。

　　京三棱（浸软，切片） 蓬莪术（煨） 青皮（去白） 陈皮（去白，各五斤） 干姜（炮） 胡椒（各三斤）

　　上为末，用醋面糊丸，如梧桐子大，矾红为衣。每服三十丸，食后姜汤送下，小儿临时加减与服。

　　《易简》红丸子（修合治疗之法，并见《局方》）

　　蓬术 三棱 桔皮 青皮 胡椒 干姜 阿魏 矾红上每服六十丸，姜汤下。大治大人小儿脾胃之证，极有神效。但三棱、蓬术本能破 消癖，其性猛烈，人不以此为常服之剂，然今所用者，以生产之处隔绝，二药不得其真，乃以红蒲根之类代之，性虽相近，而功力不同。应老弱虚人小儿妊妇，以其治病不能伤耗真气，但服之弗疑。此药须是合令精致，用好米醋煮陈米粉为丸。若修合之时，去阿魏、矾红，名小橘皮煎，治寻常饮食所伤，中脘痞满，服之应手而愈。大病之后，谷食难化，及治中脘停醋，并生姜汤下。脾寒疟疾，生姜、橘皮汤下。心腹胀痛，紫苏、橘皮汤下。脾疼作楚、菖蒲汤下。酒疸谷疸，遍身昏黄，大麦汤下。两胁引乳痛，沉香汤下。酒积食积，面黄腹胀，时或干呕，煨姜汤下。妇人脾血作楚。及血 气块，经血不调，或过时不来，并用醋汤咽下；寒热往来者，尤宜服之。产后状如癫痫者，此乃败血上攻，迷乱心神所致，当以此药，热醋汤下，其效尤速。男子妇人癫疾，未必皆由心经蓄热，亦有因胆气不舒，遂致痰饮上迷心窍，故成斯疾。若服凉剂过多，则愈见昏乱，常以此药，衣以辰砂，用橘叶煎汤咽下，名小镇心丸。妊妇恶阻呕吐，全不纳食，百药不治，惟此最妙，乃佐二陈汤服之。但人疑其坠胎，必不信服，每易名用之，时有神效，但恐妊妇偶尔损动，必归咎此药耳。

　　大七香丸（《和剂》） 治脾胃虚冷，心膈噎塞，渐成膈气，脾泄泻痢，反胃呕吐。

　　香附子（二两） 麦 （一两） 丁香皮（三两半） 缩砂仁 藿香 官桂 甘草 陈皮（各二两半） 甘松乌药（各六钱半）

　　上十味，为末，蜜丸弹子大。每服一丸，盐酒、盐汤任嚼下。忌生冷肥腻物。

　　小七香丸（《和剂》） 温中快膈，化积和气。治中酒呕逆，气膈食噎，茶酒食积，小儿疳气。

　　甘松（八两） 益智仁（六两） 香附子（炒） 丁香皮 甘草（炙。各十二两） 蓬术（煨） 缩砂（各二两）

　　上为末，蒸饼为丸，绿豆大。每服二十丸，温酒、姜汤、熟水任下。

　　上二黄丸（东垣） 治伤热食痞闷，兀兀欲吐，烦乱不安。

　　黄芩（二两） 黄连（酒洗，一两） 升麻 柴胡（各三钱） 甘草（二钱） 枳实（炒，半两）

　　上为末，汤浸蒸饼丸。每服五七十丸，白汤下。

　　枳术导滞丸（东垣） 治伤湿热之物，不得旋化，而作痞满，闷乱不安。

　　黄芩 茯苓 白术 黄连（各三钱） 泽泻（二钱） 枳实（麸炒，去瓤） 神曲（炒，各五钱） 大黄（煨，一两）

　　上为末，汤浸蒸饼为丸。食远，白汤下五十丸。

　　保和丸（丹溪） 治食积酒积。

　　山楂肉（二两） 半夏（姜制） 橘红 神曲 麦芽（炒） 白茯苓（各一两） 连翘 莱菔子（炒）

　　黄连（各半两）

　　上为末，滴水为丸。加白术二两，名大安丸。

　　枳木丸（洁古） 治痞积，治食强胃。（海藏云：本仲景枳术汤也，今易老改为丸，治老幼虚弱，饮食不化，或脏腑软弱者。）

　　枳实（去瓤，麸炒，一两） 白术（二两）

　　上为末，荷叶裹烧饭为丸，如桐子大。每服五十丸，白术汤下。服白术者，本意不取其食速化，但久服令人胃气强实，不复伤也。

