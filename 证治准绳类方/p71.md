<!-- { "loadSidebar": true } -->
　　茯苓茵陈栀子汤（《宝鉴》） 完颜正卿，丙寅二月间，因官事劳役，饮食不节，心火乘脾，脾气虚弱。又以恚怒气逆伤肝，心下痞满，四肢困倦，身体麻木，次传身目俱黄，微见青色，颜黑，心神烦乱，怔忡不安，兀兀欲吐，口生恶沫，饮食迟化，时下完谷，小便癃闭而赤黑，辰巳间发热，日暮则止，至四月尤盛，其子以危急求请治之，具说其事。

　　诊其脉浮而缓。《金匮要略》云：寸口脉浮为风，缓为痹，痹非中风，四肢苦烦，脾色必黄，瘀热已行。趺阳脉紧为伤脾，风寒相搏，食谷则眩，谷气不消，胃中苦浊，浊气下流，小便不通，阴被其寒，热流膀胱，身体尽黄，名曰谷疸，此方主之。

　　茵陈叶（一钱） 茯苓（去皮，五分） 栀子仁 苍术（去皮，炒） 白术（各三钱） 黄芩（生，六分） 黄连（去须） 枳壳（麸炒） 猪苓（去皮） 泽泻 陈皮 汉防己（各二分） 青皮（去白，一分）

　　上作一服，用长流水三斛，煎至一斛，去渣温服，食前。一服减半，二服良愈。《内经》云：热淫于内，治以咸寒，佐以苦甘。又湿化于火，热反胜之，治以苦寒，以苦泄之，以淡渗之。以栀子、茵陈苦寒能泻湿热而退其黄，故以为君。《难经》云：并主心下满，以黄连、枳实苦寒泄心下痞满；肺主气，今热伤其气，故身体麻木，以黄芩苦寒泻火补气，故以为臣。二术苦甘温，青皮苦辛温，能除胃中湿热，泄其壅滞，养其正气；汉防己苦寒，能去十二经留湿；泽泻咸平，茯苓、猪苓甘平，导膀胱中湿热，利小便，而去癃闭也。

　　栀子大黄汤 治酒疸，心中懊 或热痛。

　　山栀（十四枚） 大黄（一两） 枳实（五枚） 豆豉（一升）

　　上四味，以水六升，煎取二升，分温三服。

　　葛根汤（《济生》） 治酒疸。

　　干葛（二钱） 栀子仁 枳实（去瓤，麸炒） 豆豉（各一钱） 甘草（炙，五分）

　　水一盅，煎至七分，不拘时，温服。

　　葛花解酲汤（见伤饮。） 小柴胡汤（见往来寒热。）

　　藿枇饮（戴氏）

　　藿香叶 枇杷叶（去毛） 桑白皮 陈皮 干葛 白茯苓 鸡距子（各等分）

　　水煎，下酒煮 黄连丸五苓散（见消痹。）

　　当归白术汤（《三因》）

　　当归 黄芩 茵陈 甘草（炙。各一钱） 白术（二钱） 半夏（汤泡） 杏仁（去皮尖，麸炒） 枳实（麸炒） 前胡（各一钱半） 茯苓（二钱）

　　水二盅，生姜三片，煎至一盅，食后服。

　　藿香脾饮浓朴（去粗皮，姜汁浸，炙） 甘草（炙） 半夏（生，微热汤泡，切作四块，用姜汁浸一宿，以粟米炒黄） 藿香叶（一两） 陈皮（去白，半两）

　　每服二钱，水一盏，姜三片，枣一枚，煎七分，不拘时，热服，日进二三服。

　　白术汤（《三因》） 治酒疸因下后变为黑疸，目青面黑，心中如啖蒜齑状，大便黑，皮肤不仁，其脉微而数。

　　白术 桂心（各一钱） 枳实（麸炒） 豆豉 干葛 杏仁 甘草（炙。各五分）

　　水一盅，煎至七分，食前服。

　　酒煮黄连丸 治酒疸。（见伤暑。）

　　硝石散（《金匮》）

　　硝石 矾石（各等分，烧）

　　上二味，为末，以大麦粥汁和服方寸匕，日三服。病随大小便去，小便正黄，大便正黑，是其候也。

　　加味四君子汤 治色疸。

　　人参 白术 白茯苓 白芍药 黄 （炙） 白扁豆（炒。各二钱） 甘草（炙，一钱）

　　水二盅，生姜五片，红枣二枚，煎一盅，服无时。

　　滑石散 治女劳疸。

　　滑石（一两半） 白矾（一两，枯）

　　上为细末，每服二钱，用大麦粥清，食前调服。以小便出黄水为度。

　　按：此即前硝石方，硝与滑字形相近，未知孰是，两存之。

　　肾疸汤（东垣） 治肾疸目黄，浑身金色，小便赤涩。

　　升麻根（半两） 苍术（一钱） 防风根 独活根 白术 柴胡根 羌活根 葛根（各半钱）

　　白茯苓 猪苓 泽泻 甘草根（各三分） 黄柏（二分） 人参 神曲（各六分）

　　分作二帖，水煎，食前稍热服。

　　小菟丝子丸，治女劳疸。（见赤白浊。） 胃苓饮 即平胃散、五苓散并用。（见中食并消痹。）

　　茯苓渗湿汤（《宝鉴》） 治黄胆，寒热呕吐，渴欲饮水，身体面目俱黄，小便不利，全不食，不得卧。

　　茵陈（七分） 白茯苓（六分） 木猪苓 泽泻 白术 陈皮 苍术（米泔浸一宿，炒） 黄连（各五分） 山栀（炒） 秦艽 防己 葛根（各四分）

　　水二盅，煎七分，食前服。

　　参术健脾汤 治发黄日久，脾胃虚弱，饮食少思。

　　人参 白术（各一钱五分） 白茯苓 陈皮 白芍药（煨） 当归（酒洗。各一钱） 炙甘草（七分）

　　水二盅，枣二枚，煎八分，食前服。色疸，加黄 、炒白扁豆各一钱。

　　当归秦艽散 治五疸，口淡咽干，倦怠，发热微寒。

　　白术 茯苓 秦艽 当归 川芎 芍药 熟地黄（酒蒸） 陈皮（各一钱） 半夏曲 炙甘草（各五分）

　　水二盅，姜三片，煎八分，食前服。（《济生》有肉桂、小草，名秦艽饮子。）

　　养荣汤 四君子汤 八味丸（俱见虚劳。）

　　麻黄醇酒汤（《金匮》） 治黄胆。

　　用麻黄三两，以好清酒五升，煮取二升五合，顿服尽。冬月用酒煮，春月用水煮。瓜蒂散（见伤食。）

　　《百一》治疸，取藜芦置灰内，炮之少变色，捣为末，水服半钱匕。小便不利，数服。

　　黄连散（《宝鉴》） 治黄胆，大小便秘涩壅热，累效。

　　黄连（二两） 大黄（醋拌炒，二两） 黄芩 甘草（炙。各一两）

　　上为极细末，食后温水调下二钱，日三服。先用瓜蒂散搐鼻，取下黄水，却服此药。

　　 鼻瓜蒂散（《宝鉴》） 治黄胆浑身如金色。

　　瓜蒂（二钱） 母丁香（一钱） 黍米（四十九粒） 赤小豆（五分）

　　上为细末，每夜临卧时先含水一口，却于两鼻孔 上半字便睡，至明日取下黄水，便服黄连散。病轻者五日效，重者半月效。

　　茵陈附子干姜汤（《宝鉴》） 至元丙寅六月，时雨霖霍，人多病湿疫。真定韩君祥，因劳役过度，渴饮凉茶，又食冷物，遂病头痛，肢节亦疼，身体沉重，胸满不食，自以为外感，用通圣散二服，后添身体困甚，方命医治之，医以百解散发其汗。越四日，以小柴胡汤二服，后加烦躁。又六日，以三乙承气汤下之，躁渴尤甚。又投白虎加人参汤、柴胡饮之类，病愈增。又易医用黄连解毒汤、朱砂膏、至宝丹，十七日后，病热转增传变，身目俱黄，肢体沉重，背恶寒，皮肤冷，心下痞硬，按之则痛，眼涩不欲开，目睛不了了，懒言语，自汗，小便利，大便了而不了，命予治之。诊其脉紧细，按之虚空，两寸脉短不及本位。此证得之因时热而多饮冷，加以寒凉药过度，助水乘心，反来侮土，先囚其母，后薄其子。经云：薄所不胜，乘所胜也。时值霖雨，乃寒湿相合，此谓阴证发黄，以茵陈附子干姜汤主之。经云：寒淫于内，治以甘热，佐以苦辛。湿淫所胜，平以苦热，以淡渗之，以苦燥之。附子、干姜辛甘大热，散其中寒，故以为君。半夏、草蔻辛热，白术、陈皮苦甘温，健脾燥湿，故以为臣。生姜辛温以散之，泽泻甘平以渗之，枳实苦微寒，泻其痞满，茵陈微苦寒，其气轻浮，佐以姜、附，能去肤腠间寒湿而退其黄，故为佐使也。煎服一剂，前证减半，两服悉去；又服理中数服，气得平复。

　　附子（炮，去皮。三钱） 干姜（炮，二钱） 茵陈（一钱二分） 草豆蔻（煨，一钱） 白术（四分） 枳实（麸炒） 半夏（制） 泽泻（各半钱） 白茯苓 橘红（各三分）

　　上生姜五片，水煎，去滓凉服。

　　治阴黄，汗染衣，涕唾黄。

　　上用蔓菁子捣末，平旦以井花水服一匙，日再，加至两匙，以知为度。每夜小便中浸少许帛子，各书记日，色渐退白则瘥，不过服五升而愈。

　　秦艽汤（一名秦艽散） 治阴黄，不欲闻人言，小便不利。

　　秦艽（去苗土，一两） 旋复花 赤茯苓（去皮） 炙甘草（锉，各半两）

　　上 咀，每服四钱匕，以牛乳汁一盏，煎至六分，去滓，不拘时，温服。

　　补中汤（东垣） 治面黄多汗，目 赤，四肢沉重，减食，腹中时痛，咳嗽，两手左脉短，右脉弦细兼涩，右手关脉虚。

　　升麻 柴胡（各二钱） 当归身（二分） 苍术（五分） 泽泻（四分） 五味子（二十一粒） 炙甘草（八分） 黄 （二钱五分） 神曲（三分） 红花（少许） 大麦 （五分）

　　上作二服，水煎，食前。

　　小建中汤（见劳倦。） 大建中汤（见恶寒。） 理中汤（见霍乱。）

　　栀子柏皮汤 治伤寒及湿家发黄。

　　栀子（十五枚） 甘草（一两） 黄柏（二两）

　　水四升，煮取一升半，去滓，分温再服。

　　大茵陈汤 治黄胆，及头汗出欲发黄。

　　茵陈蒿（半两） 大黄（三钱） 肥栀子（三枚半）

　　水三升三合半，先煮茵陈减一半，内二味，煮取一升，去滓，分三服。小便利出如皂角汁，一宿腹减，黄从小便出也。

　　茵陈栀子黄连三物汤 治大便自利而黄。

　　茵陈蒿（三钱） 栀子 黄连（各二钱）

　　水二盏，煎八分，去滓服。

　　山茵陈散 治疸证发热，大小便秘涩。

　　山茵陈 栀子（各二钱） 赤茯苓 枳实（各一钱半） 葶苈 甘草（各一钱）

　　上作一服，水二盅，姜三片，煎一盅，食前服。

　　一清饮 治疸证发热，诸热通用。

　　柴胡（三钱） 赤茯苓（去皮，二钱） 桑白皮（炒） 川芎（各一钱半） 甘草（炙，一钱）

　　水二盅，姜三片，红枣一枚，煎一盅，食前服。

　　十全大补汤（见虚劳。）

　　小温中丸（丹溪） 治黄胖。（宜草野贫贱人服，盖其饮食无积，但补阴燥湿而已。

　　针砂一斤，以醋炒为末，入糯米炒极黄为末，亦用一斤，醋糊丸，如桐子大。每米饮下四五十丸。忌口。轻者服五两，重者不过七两愈。

　　大温中丸（丹溪） 治黄胖。（朱先生晚年定者。）

