<!-- { "loadSidebar": true } -->
　　香附（一斤，童便浸，春夏一宿，秋冬三宿） 甘草（二两） 针砂（炒红醋淬三次，一斤） 苦参（春夏二两，秋冬一两。） 浓朴（姜制炒黑，五两） 芍药（五两） 陈皮（三两） 山楂（五两） 苍术（五两，泔浸）

　　青皮（六两） 白术 茯苓（各三两）

　　上为细末，醋糊丸，如桐子大。面黑筋骨露气实者，米饮下五六十丸；面肥白与气虚羸弱者，白术汤下三四十丸。忌一切生冷、油腻、鸡、鹅、羊、鸭、生硬并 粽难化之物。服过七日后，便觉手掌心凉，口唇内有红晕起，调理半月愈。

　　暖中丸 治黄胖，杀肝邪，舒脾气。虚者不宜用。

　　陈皮 苍术 浓朴（制） 三菱 白术 青皮（各五钱） 香附（一斤） 甘草（二两） 针砂（十两，炒红醋淬）

　　上为末，醋糊丸。空心盐、姜汤下五十丸，晚食前酒下亦可。忌狗肉。

　　枣矾丸（《宝鉴》） 治食劳黄，目黄、身黄。

　　皂矾（不拘多少，置砂锅内炒通赤，用米醋点之，烧用木炭）

　　上为末，枣肉丸。每服二三十丸，食后姜汤下。一方用白矾。

　　又方。（《必用》）

　　皂矾（五两， ） 枣肉（二两） 蒸粉（三两）

　　上为末，生姜汁丸。每服二三十丸，一日二次，米饮下，食前。

　　胆矾丸（《本事》） 治男妇食劳食气，面黄虚肿， 癖气块。

　　胆矾（无石者，三钱） 黄蜡（二两） 青州大枣（五十枚）

　　上以砂锅或石器内用头醋三升，先下胆矾共枣子，慢火熬半日，取出枣子去核，次下蜡，再慢火熬一二时辰如膏，入好蜡茶二两，同和为丸，桐子大。每服二十丸，茶清下，日三服，食后。如久年肠风痔疾，陈米饮下，日三服，一月见效。

　　青龙散（《宣明》） 治风气传化，腹内瘀结而目黄，风气不得泄，为热中，烦渴引饮。地黄仙灵脾 防风（各二钱半） 荆芥穗（一两） 何首乌（去黑皮，米泔浸一宿，竹刀切，二钱半）

　　上为末，每日三服，食后沸汤调下一钱。

　　第五册

　　嘈杂

　　二陈汤（见痰饮。） 六君子汤（见虚劳。）

　　三圣丸 治嘈杂，神效。

　　白术（四两） 橘红（一两） 黄连（炒，五钱）

　　上为细末，神曲糊丸，如绿豆大。每服七八十丸，食远津唾下，或姜汤下。

　　导饮丸（丹溪） 治水饮。

　　吴茱萸（三钱） 白茯苓（一两） 黄连（五钱） 苍术（一两） 独活（七钱）

　　上为细末，神曲糊丸服。

　　第六册

　　泄泻滞下总治

　　大黄汤 芍药汤（俱滞下。） 益黄散（见发热） 诃子汤（泄泻） 麻黄汤（伤寒。） 小续命汤（中风。） 浆水散（泄泻。） 姜附汤（中寒。） 术附汤（心痛。） 大承气汤（大便不通。） 凉膈散（发热。）

　　四逆汤（泄泻。） 赤石脂丸（滞下。） 消风散（头痛。） 大柴胡汤（往来寒热。） 建中汤（伤湿。） 理中汤（霍乱。） 干姜附子汤（中寒。） 清凉饮子（见发热。）

　　第六册

　　泄泻

　　四逆汤（厥。） 桂枝汤（伤湿。） 大承气汤 小承气汤（俱大便不通。） 桃花汤 白头翁汤（俱滞下。） 栀子豉汤（虚损。）

　　通脉四逆汤（《金匮》） 附子（大者一枚，生用） 干姜（三两，强者四两） 甘草（炙，二两）

　　上三味，以水三升，煮取一升一合，去滓，分温再服。

　　紫参汤（《金匮》）

　　紫参（半斤） 甘草（三两）

　　上二味，以水五升，先煮紫参，取三升，纳甘草，煮取一升半，分温三服。

　　黄芩汤（《金匮》）

　　黄芩 人参 干姜（各三两） 桂枝（一两） 大枣（十二枚） 半夏（半升）

　　上六味，以水七升，煮取三升，分温三服。除湿汤（见中湿。）

　　术己丸（《和剂》） 治脾胃不足，湿热乘之，泄泻不止，米谷不化。

　　黄连（去须） 吴茱萸（去梗，炒） 白芍药（各五两）

　　上为末，面糊丸，如梧桐子大。每服三十丸，空心米饮下。

　　胃苓汤（一名对金饮子） 治脾湿太过，泄泻不止。

　　平胃散 五苓散（各等分）

　　上锉，水煎服。极效。

　　术附汤（见心痛。）

　　升阳除湿汤（东垣） 治脾胃虚弱，不思饮食，浊泻无度，小便黄，四肢困弱。自下而上，引而去之。

　　苍术（一钱） 柴胡 羌活 防风 神曲 泽泻 猪苓（各半钱） 陈皮 大麦 炙甘草（各三分） 升麻（五分）

　　水二盏，煎一盏，去滓，空心服。如胃寒肠鸣，加益智、半夏各五分，姜、枣同煎。

　　非肠鸣不用。

　　人参升胃汤 治一日大便三四次，溏而不多，有时泄泻，腹鸣，小便黄。

　　黄 （二钱） 人参 陈皮 炙甘草（各一钱） 升麻（七分） 柴胡 当归身 益智（各五分）

　　红花（少许）

　　水二盏，煎至一盏，去滓，稍热，食前服。

　　升阳除湿防风汤（下血。）

　　对金饮子平胃散（五钱） 五苓散（二钱半） 草豆蔻（面裹煨熟，半两）

　　上相和，作四服，水一盏半，生姜参片，枣二枚，煎至一盏，去滓，食前温服。

　　当归散 治肠胃寒湿濡泻，腹内 刺疼痛。

　　当归（切，焙） 干姜（炮） 肉豆蔻（去壳，炮） 木香（各半两） 诃藜勒（炮，去核） 黄连（去须，炒。各七钱半）

　　上为细末，每服三钱，用甘草、生姜各一分，黑豆一合，并半生半炒，水四盏，煎取二盏，作二次，空心，日午调服。

　　水煮木香膏（见滞下。）

　　益元散 治身热泄泻，小便不利。（见伤暑。）

　　参萸丸（丹溪） 治湿热滞气者，湿热甚者用为向道，上可治吞酸，下可治自利。

　　六一散（七两，即益元散） 吴茱萸（二两，煮过） 一方，去吴茱萸，加干姜一两，名温六丸。

　　上取细末，粥丸。

　　坚中丸 治脾胃受湿，滑泄注下。

　　黄连（去须） 黄柏 赤茯苓 泽泻 白术（各一两） 陈皮 肉豆蔻 人参 白芍药 官桂半夏曲（各半两）

　　上十一味，为末，汤浸蒸饼为丸，如梧子大。每服五七十丸，温米饮，食前下。

　　理中汤（见霍乱。）

　　附子温中汤（《宝鉴》） 治中寒腹痛自利，米谷不化，脾胃虚弱，不喜饮食，懒言，困倦嗜卧。

　　附子（炮，去皮脐） 干姜（炮。各七钱） 人参 甘草（炙） 白芍药 白茯苓（去皮） 白术（各五钱）

　　浓朴（姜制） 草豆蔻（面裹煨，去皮） 陈皮（各三钱）

　　每服五钱或一两，水二盏半，姜五片，煎至一盏，食前温服。

　　浆水散（洁古）

　　半夏（二两） 良姜（二钱半） 干姜 肉桂 甘草 附子（炮，各五钱）

　　上为细末，每服三五钱，浆水二盏，煎至一盏，热服，甚者三四服。若太阳经伤动，传太阴下痢为 溏，大肠不能禁固，卒然而下，中有硬物，欲起而又下，欲了而又不了，小便多清，此寒也，宜温之，春夏桂枝汤，秋冬白术汤。谦甫云： 溏者，大便如水，其中有少结粪是也。

　　桂枝汤桂枝 芍药 白术（各半两） 甘草（炙，二钱）

　　上切，每服半两，水一盏，煎至七分，去滓温服。

　　白术散白术 芍药（各三钱） 干姜（炮，半两） 甘草（炙，二钱）

　　上为粗末，如前服之。甚则除去干姜，加附子三钱，谓辛能发散也。

　　赤石脂禹余粮汤（仲景）

　　赤石脂 禹余粮（各一两）

　　上分三服，水一盏半，煎至八分，去滓服。

　　附：赤石脂丸（仲景）

　　赤石脂 干姜（各一两） 黄连 当归（各二两）

　　为细末，炼蜜丸，梧子大。每服三十丸，米饮下。

　　附子补中汤 即理中汤加附子。（见霍乱。） 大已寒丸（见恶寒。）

　　桂香丸（《三因》） 治脏腑虚，为风寒所搏，冷滑注下不禁，老人虚人危笃累效。

　　附子 肉豆蔻 白茯苓（各一两） 桂心 干姜 木香（各半两） 丁香（二钱五分）

　　上为末，面糊丸，如梧子大。空心米饮下五十丸。

　　八味汤（《杨氏》） 治脾胃虚寒，气不升降，心腹刺痛，脏腑虚滑。

　　吴茱萸（汤洗七次） 干姜（炮。各二两） 陈皮 木香 肉桂 丁香 人参（去芦） 当归（洗，焙。各一两）

　　上 咀，每服四钱，水一盏，煎七分，温服无时。

　　参附汤（《得效》）

　　人参（一两） 附子（炮，半两）

　　每服五钱，水二盏，姜十片，煎八分，温服无时。

　　连理汤 即理中汤加茯苓、黄连。

　　木香散（《和剂》） 治脾胃虚弱，内挟风冷，泄泻注下，水谷不化，脐下 痛，腹中雷鸣，及积寒久痢，肠滑不禁。

　　丁香 木香 当归（去芦，洗，焙） 肉豆蔻仁（炮） 甘草（炙。各二两） 附子（去皮脐，醋煮，切片，焙） 赤石脂（各一两） 藿香叶（洗，焙，四两）

　　诃子皮（一两五钱）

　　上为末，每服一钱，水一盏半，生姜二片，枣一枚，煎六分，空心温服。

　　姜附汤（见中寒。）

　　四柱散（《济生》） 治元脏气虚，真阳耗散，腹脐冷痛，泄泻不止。

　　白茯苓 附子（炮） 人参 木香（各一两）

　　上 咀，每服三钱，水一盏半，姜五片，盐少许，煎，空心服。滑泄不止，加豆蔻、诃子煎，名六柱散。（《活人》有白术，无诃子。）

　　震灵丹（紫府元君南狱魏夫人方，出《道藏》，一名紫金丹） 治男子真元衰惫，五劳七伤，脐腹冷疼，肢体酸痛，上盛下虚，头目晕眩，心神恍惚，血气衰微。及中风瘫痪，手足不遂，筋骨拘挛，腰膝沉重，容枯肌瘦，目暗耳聋，口苦舌干，饮食无味。心肾不足，精滑梦遗，膀胱疝坠，小肠淋沥，夜多盗汗，久泻久痢，呕吐不食，八风五痹，一切沉寒痼冷，服之如神。及治妇人血气不足，崩漏虚损带下，久冷胎脏无子。

　　禹余粮（火 醋淬，不计遍数，手捻得碎为度） 紫石英 丁头代赭石（如禹余粮炮制） 赤石脂（各四两）

　　以上四味，并作小块，入甘锅内，盐泥固济，候干用炭十斤 通红，火尽为度，入地埋，出火毒二宿。

　　滴乳香（另研） 五灵脂（去砂石，筛） 没药（去砂石，研。各二两） 朱砂（水飞过，一两）

