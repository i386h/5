<!-- { "loadSidebar": true } -->
　　上八味，并为细末，以糯米粉煮糊为丸，如鸡头实大，晒干出光。每一丸，空心温酒或冷水任下。常服镇心神，驻颜色，温脾胃，理腰膝，除尸疰蛊毒，辟鬼魅邪疠。久服轻身，渐入仙道。忌猪羊血，恐减药力。妇人醋汤下，孕妇不可服，极有神效。

　　养气丹 治久冷泄泻，及休息痢疾，每服三十丸，多服收效。（方见气门。）

　　朱砂丹（削。）

　　陈曲丸（《宝鉴》） 磨积，止泻痢，治腹中冷疼。

　　陈曲（一两半） 官桂 人参 干姜 白术 当归 甘草（炙） 浓朴（各半两）

　　上为末，炼蜜丸，如桐子大。每服三五十丸，温酒或淡醋汤任下，食前，日二服。

　　玉粉散 治冷极泄泻，久作滑肠不禁，不思饮食，宜服。

　　红豆（拣净） 大附子（炮，去皮脐） 干姜（炮。各半两） 舶上硫黄（另研，二钱半）

　　上四味，为末，入研药匀。每服二钱，空心，半稀半稠粟米饮下，至晚又一服。重者十服必效，轻者三五服安。

　　十补饮 即十全大补汤。（见虚劳。）

　　乳豆丸（《得效》） 治滑泄不止，诸药无效。

　　肉豆蔻（生，为末）

　　上用通明乳香，以酒浸过，研成膏，如梧桐子大。每服五十丸，空心米饮送下。

　　桃花丸（《和剂》） 治肠胃虚弱，冷气乘之，脐腹搅痛，下痢纯白；或冷热相搏，赤白相杂，肠滑不禁，日夜无度。

　　赤石脂 干姜（炮。各等分）

　　上为末，面糊为丸，如梧子大。每服三十丸，空心食前米饮送下，日三。

　　若痢久虚滑，去积不已，用苍术二两，防风一两，锉，水一碗，煎至半碗，下此丸或赤石脂丸，小便利则安。

　　诃黎勒丸（《济生》） 治大肠虚冷，泄泻不止，腹胁引痛，饮食不化。

　　诃藜勒（面裹煨） 附子（炮） 肉豆蔻（面裹煨） 木香 吴茱萸（炒） 龙骨（生用） 白茯苓（去皮）

　　荜茇（各等分）

　　上为细末，生姜汁煮面糊为丸，如桐子大。每服七十丸，空心米饮下。

　　香连丸（见滞下。）

　　玉龙丸 治一切暑毒伏暑，腹胀疼痛，神效。

　　硫黄 硝石 滑石 明矾（各一两）

　　用无根水滴为丸。《夷坚》甲志云：昔虞丞相自渠州被召，途中冒暑得疾，泄痢连月，梦壁间有韵语方一纸，读之数过，其词曰：暑毒在脾，湿气连脚，不泄则痢，不痢则疟。独炼雄黄，蒸饼和药，甘草作汤，服之安乐。别作治疗，医家大错，如方制药，服之遂愈。

　　曲术丸 治时暑暴泻，壮脾温胃，及治饮食所伤，胸膈痞闷。

　　神曲（炒） 苍术（米泔浸一宿，炒，各等分）

　　上为细末，面糊丸，如梧桐子大。每服三十丸，温米饮下，不拘时。

　　上七香丸（伤食。） 五膈宽中散（反胃。） 调气散 即木香调气散。（见气。）

　　诃黎勒散（《金匮》）

　　诃藜勒（十枚）

　　上一味为散，粥饮和，顿服。

　　四君子汤（见虚劳。）

　　二神加木香丸（即枣肉丸） 治脾肾虚寒，或肠鸣泄泻，腹胁虚胀，或胸膈不快，食不消化。

　　破故纸（四两，炒） 木香（一两，不见火） 肉豆蔻（二两，面裹煨香，去面）

　　上三味，为细末，灯芯煮枣肉为丸，如梧子大。每服七十丸，空心姜汤下。

　　附：加味六君子汤 治一切脾胃虚弱泄泻之证。及伤寒病后米谷不化，肠中虚滑，发渴微痛，久不瘥者。及治小儿脾疳，泄泻得痢。

　　人参 白术 白茯苓 黄 山药 甘草 砂仁（各一两） 浓朴 肉豆蔻（面裹煨，另研。各七钱半）

　　上为细末，每服二钱，用饭汤调服，不拘时候。如渴，煎麦门冬汤调服。

　　白术芍药汤 治脾经受湿，水泄注下，体重困倦，不欲饮食，水谷不化等证。

　　白术（炒） 芍药（炒。各四钱） 甘草（炒，二钱）

　　上水煎服。

　　曲 枳术丸白术（米泔浸一日，四两） 黑枳实（去瓤，麸炒，二两） 陈皮（去白） 半夏（姜汤泡七次） 神曲（炒）

　　麦芽（炒） 山楂肉（各一两五钱） 如胃寒或冬月，加砂仁一两。气滞不行，加木香五钱。常有痰火，又兼胸膈痞闷，加黄连、茯苓（各一两）。

　　上为细末，用鲜荷叶数片，煮汤去叶，入老仓米，如寻常造饭法，甑内以荷叶铺盖，方全气味，乘热捣烂，以细绢绞精华汁，揉拌成剂，为丸如桐子大。每服百丸，食远白汤送下。

　　治中汤 七香丸 红丸子（俱伤食。）

　　香茸丸 治饮酒多，遂成酒泄，骨立，不能食，但再饮一二盏泄作，几年矣。

　　嫩鹿茸（草火燎去毛，用酥炙黄） 肉豆蔻（火煨。各一两） 生麝香（另研，一钱）

　　上为末，白陈米饭为丸，如梧子大。每服五十丸，空腹米饮下。热者服酒煮黄连丸。

　　平胃散 专治酒泄，饮后独甚。加丁香、缩砂、麦 、神曲各五钱，为末，空腹米饮调二钱，立愈。

　　大健脾散 《百一》治脾胃虚寒，不进饮食。

　　荜澄茄 干姜 白豆蔻 丁香（各半两） 白茯苓 甘草 肉豆蔻 半夏（姜汁浸一宿）

　　缩砂仁 青皮 檀香 浓朴（姜汁制） 香 神曲 橘红（各一两） 白术（四两） 川乌（炮，去皮脐） 草果仁 附子（炮，去皮尖。各二两）

　　上 咀，每服三钱，水一盏半，姜七片，枣一枚，煎七分，空心温服。

　　大藿香散（《百一》） 治一切脾胃虚寒，呕吐霍乱，心腹撮痛，如泄泻不已，最能取效。

　　藿香 木香 制青皮（麸炒） 神曲（炒） 人参 肉豆蔻（面裹煨） 良姜（炒） 麦 （炒） 诃子（煨，去核） 白茯苓 甘草（炒） 制浓朴 陈皮（去白。各一两） 干姜（炮，半两）

　　为细末，每服四钱。吐逆泄泻，不下食，或呕酸苦水，煨生姜半块，盐一捻，水煎服。

　　水泻滑泄，肠风脏毒，陈米饮入盐热调下。赤白痢，煎甘草、黑豆汤下。脾胃虚冷，宿滞酒食，痰气作晕，入盐少许，嚼姜、枣汤热服。胃气吃噫，生姜自然汁，入盐点服。此药大能顺气消食，利膈开胃。

　　酒煮黄连丸（伤暑。）

　　快脾丸（《魏氏》）

　　生姜（六两，净洗，切片，以飞面四两和匀，就日中晒干） 橘皮（一两） 甘草（炙） 丁香（不见火。各二两） 缩砂仁（三两）

　　上为末，炼蜜丸，如弹子大。每服二丸，食前姜汤送下。

　　葛花解酲汤（伤饮。） 养胃汤（见疟。） 二陈汤（痰饮。）

　　木香和中丸 治腹痛泄泻，脉滑者，神效累验。（见大便不通。）

　　五味子散 治肾泄。

　　五味子（二两） 吴茱萸（半两）

　　上炒香熟，研为细末。每服二钱，陈米饮下。

　　昔一人，每五更将天明时，必溏利一次，如是数月。有人云：此名肾泄，感阴气而然，服此顿愈。

　　五味子丸（《本事》）

　　益智仁（炒） 苁蓉（酒浸，焙） 川巴戟（去心） 人参 五味子（去梗） 骨碎补（去毛） 土茴香（炒） 白术 覆盆子 白龙骨 熟地黄（洗） 牡蛎 菟丝子（各等分）

　　上为末，炼蜜丸，梧桐子大。每服七十丸，空心盐汤下。

　　五味子丸 治下元虚寒，火不生土，及肾中之土不足，以致关门不闭，名曰肾泄，亦名脾肾泄。

　　人参 五味子 破故纸（炒） 白术（各二两） 山药（炒） 白茯苓（各一两半） 吴茱萸 川巴戟（去心） 肉果（面裹煨。各一两） 龙骨（ ，五钱）

　　上为末，酒糊丸，如梧桐子大。每服七十丸，空心盐汤下。

　　金锁正元丹（《和剂》） 治肾虚泄泻，小便频数，盗汗遗精，一切虚冷之证。

　　龙骨（ ，另研） 朱砂（另研。各三两） 茯苓（八两） 紫巴戟（去心） 肉苁蓉（洗，焙） 葫芦巴（焙。各一斤） 补骨脂（酒浸，炒，十两） 五倍子（八两）

　　上为末，酒糊丸，桐子大，每服三十丸，空心温酒，盐汤任下。

　　椒朴丸（《魏氏》）

　　益智仁（去壳，炒） 川椒（炒出汗） 川浓朴（姜制炒） 陈皮 白姜 茴香（炒。各等分）

　　上用青盐等分，于银石器内，以水浸干药，用慢火煮干焙燥，为细末，酒糊丸，如梧子大。每服三十丸，加至四十丸，空心盐汤、温酒任下。

　　小茴香丸（《本事》）

　　舶上茴香（炒） 胡芦巴 破故纸（炒香） 白龙骨（各一两） 木香（一两半） 胡桃肉（三七个研）

　　羊腰子（三对，破开，盐半两擦，炙熟，研如泥）

　　上为末，酒浸蒸饼杵熟，丸如梧桐子大，每服三五十丸，空心温酒送下。

　　香姜散 治晨泄，又名 泄。

　　生姜（四两，切如豆大） 黄连（二两，锉）

　　上一处，淹一宿，慢火炒姜紫色，去姜不用。将黄连末每服二钱，用腊茶清调一剂而愈。又用米饮酒调，治白痢尤妙。若欲速效，一料只作二服。

　　四神丸 治脾胃虚弱，大便不实，饮食不思，或泄泻腹痛等证。

　　肉豆蔻（二两） 补骨脂（四两） 五味子（二两） 吴茱萸（浸，炒一两）

　　上为末，生姜八两，红枣一百枚，煮熟取枣肉和末丸，如桐子大。每服五七十丸，空心或食前白汤送下。

　　《澹寮》四神丸 治肾泄脾泄。

　　肉豆蔻（生，二两） 破故纸（炒，四两） 茴香（炒，一两） 木香（半两）

　　上为细末，生姜煮枣肉为丸，如梧子大，盐汤下。一方，去木香、茴香，入神曲、麦，如前作丸。

　　补中益气汤（劳倦。） 六味丸（虚劳。） 滋肾丸（小便不通。） 《金匮》加减肾气丸（水肿。）

　　钱氏白术散 加减八味丸（并消瘅。）

　　止泻秘方人参（去芦） 白术 干姜（炮） 诃子（去核） 茯苓（去皮） 木香 藿香（去土） 肉豆蔻（面裹煨）

　　甘草（炙。各一钱半）

　　作一服，水二盅，煎至一盅，去滓，食前通口服。

　　沉香温胃丸（缺。）

　　浓朴枳实汤（河间）

　　浓朴 枳实 诃子（半生半熟。各一两） 木香（半两） 黄连 炙甘草（各二钱） 大黄（三钱）

　　上为细末，每服三钱或五钱，水一盏半，煎至一盏，去滓温服。

　　固肠丸（丹溪）

　　樗皮（四两） 滑石（二两）

　　上为末，粥丸。

　　此丸性燥，若滞气未尽者，不可遽用。

　　诃子散（河间） 治泄久，腹痛渐已，泻下渐少，宜此药止之。

