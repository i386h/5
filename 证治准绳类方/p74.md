<!-- { "loadSidebar": true } -->
　　诃子（一两，半生半熟） 木香（半两） 甘草（二钱） 黄连（三钱）

　　上为细末，每服二钱，以白术芍药汤调下。如止之不已，宜因其归而送之，于诃子散内加浓朴一两，竭其邪气也。

　　扶脾丸（东垣） 治脾胃虚寒，腹中痛溏泄无度，饮食不化。

　　白术 茯苓 橘皮 半夏 甘草（炙） 诃藜勒皮 乌梅肉（各二钱） 红豆 干姜 藿香（各一钱） 肉桂（半钱） 麦 神曲（炒。各四钱）

　　上为末，荷叶裹烧饭为丸，如桐子大。每服五十丸，温水食前下。

　　诃子丸（《本事》） 治脾胃不和，泄泻不止，诸药不效。

　　诃子皮 川姜 肉豆蔻 龙骨 木香 赤石脂 附子（各等分）

　　上为细末，米糊丸，如桐子大。每服四十丸，米饮下。

　　大断下丸（《得效》） 治下痢滑数，肌肉消瘦，饮食不入，脉细皮寒，气少不能言，有时发虚热。由脾胃虚耗，耗则气夺，由谷气不入胃，胃无主以养，故形气消索，五脏之液不收，谓之五虚，此为难治，略能食者生。

　　附子（炮） 肉豆蔻 牡蛎（ 秤。各一两） 细辛 干姜（炮） 良姜 白龙骨 赤石脂 酸石榴皮（醋煮干为度，焙干。各一两半） 白矾（枯） 诃子（去核，各一两）

　　上为末，米糊丸，如梧子大。每服三十丸，粟米汤下。

　　豆蔻饮（《得效》） 治滑泄，神效。

　　陈米（一两） 肉豆蔻（面裹煨） 五味子 赤石脂（研。各半两）

　　上为末，每服二钱，粟米汤饮调下，日进三服。

　　荜茇丸（《得效》） 治滑泄，寒者宜之。

　　荜茇 川姜（炮） 丁香（不见火） 附子（炮，去皮脐） 吴茱萸（炒） 良姜 胡椒（以上各一两） 山茱萸（去核） 草豆蔻（去皮。各半两）

　　上为末，枣肉丸，梧子大。每服五十丸，食前陈米饮下，日三服。

　　固肠丸（《得效》） 治脏腑滑泄，昼夜无度。

　　吴茱萸（拣净） 黄连（去须） 罂粟壳（去梗蒂。各等分）

　　上为末，醋糊丸，梧子大。每服三十丸。空心米饮送下。

　　龙骨散 治水泻腹痛，不纳饮食。

　　龙骨 当归（炒） 肉豆蔻（面裹煨） 木香（各一两） 浓朴（二两，去粗皮，姜汁炙）

　　上为细末，每服二钱，食前用粥饮调下。

　　固肠散 治脾胃虚弱，内受寒气，泄泻注下，水谷不分，冷热不调，下痢脓血，赤少白多，或如鱼脑，肠滑腹痛，遍数频并，心腹胀满，食减乏力。

　　陈米（炒，二十两） 木香（不见火，一两） 肉豆蔻（生用） 罂粟壳（去蒂盖，蜜炙。各二两） 干姜（炮）

　　甘草（炙。各二两半）

　　上为细末，每服二钱，酒一盏，生姜二片，枣一枚，煎至七分，不拘时，温服。如不饮酒，水煎亦得。忌酒、面、鱼腥等物。

　　南白胶香散 治脾胃虚寒，滑肠久泻，脐腹疼痛无休止。

　　御米壳（醋炒，四两） 龙骨 南白胶香（各三两） 甘草（七钱，炙） 干姜（半两，炮）

　　上五味，为粗末，每服五钱，水一盏半，煎至一盏，去滓，食前温服。忌冷物伤胃。

　　感应丸 保和丸（并伤食。）

　　〔飨泄〕加减木香散（《宝鉴》）

　　木香 良姜 升麻 槟榔 人参（各二钱半） 神曲（炒，二钱） 肉豆蔻（煨） 吴茱萸（泡）

　　干姜（炮） 陈皮 砂仁（各五分）

　　上为粗末，每服四钱，水一盏半，煎至一盏，去滓，食前温服。宜加白术。

　　通脉四逆汤 升阳除湿汤（俱见前。）

　　白术汤（河间）

　　浓朴（姜制） 当归（去芦） 龙骨（各五钱） 白术（一两） 艾叶（半钱，熟炒）

　　上为末，每服三钱，水一盏，生姜三片，同煎至八分，去滓，空心温服。

　　防风芍药汤（东垣）

　　防风 芍药 黄芩（各等分）

　　上粗末，每服半两，或一两，水二盅，煎至一盅，温服无时。

　　宣风散槟榔（二个） 陈皮 甘草（各五钱） 牵牛（四两，半生半炒）

　　上为末，每服三五分，蜜汤调下。

　　苍术防风汤（洁古）

　　麻黄（一两） 苍术（去皮，四两） 防风（五钱）

　　上粗末，每服一两，生姜七片，水二盏，煎至一半，去滓温服。如止后服补本丸。

　　补本丸苍术 川椒（去目，炒。各一两）

　　末之，醋糊丸，如桐子大。每服五十丸，食前温水下。一法，恶痢久不效者弥佳，小儿丸如米大。

　　胃风汤 治风冷虚气入客肠胃，水谷不化，泄泻注下，腹胁虚满，肠鸣 痛，及肠胃湿毒，下如豆汁，或下瘀血。（方见下血门。）

　　鞠 丸 治中风湿，脏腑滑泻。

　　附子 芎 白术 神曲（各等分）

　　上四味，为末，面糊丸，如梧子大。每服三五十丸，温米饮下。此药亦治飧泄，甚妙。

　　《素问》云：春伤于风，夏必飧泄，米谷不化。盖春木旺，肝生风邪，淫于脾经，夏饮冷当风，故多飧泄也。

　　吴茱萸散 治肠痹，寒湿内搏，腹满气急，大便飧泄。

　　吴茱萸（汤泡，焙炒） 肉豆蔻 干姜（炮） 甘草（炙。各半两） 缩砂仁 陈曲（炒） 白术（各一两）

　　浓朴（去粗皮，姜汁炙） 陈皮（去白，焙） 良姜（各二两）

　　上为细末，每服一钱，食前用米饮调服。

　　草豆蔻散 治肠痹，风寒湿内攻，腹疼飧泄。

　　草豆蔻 陈皮（去白，焙。各一两） 官桂（去粗皮） 白豆蔻仁 肉豆蔻 当归（切，焙） 木香白术 丁香 良姜（各半两）

　　上为细末，每服一钱，食前生姜、枣汤调服。

　　第六册

　　滞下

　　大黄汤（洁古） 治泻痢久不愈，脓血稠粘，里急后重，日夜无度。

　　上用大黄一两，锉碎，好酒二大盏，浸半日许，煎至一盏半，去滓，分作二服，顿服之，痢止勿服，如未止再服，取利为度。后服芍药汤和之，痢止再服白术黄芩汤，盖彻其毒也。

　　芍药汤 行血调气。经曰：溲而便脓血，知气行而血止，行血则便自愈，调气则后重除。

　　芍药（一两） 当归 黄连 黄芩（各半两） 大黄（三钱） 桂（二钱半） 甘草（炒） 槟榔（各二钱）

　　木香（一钱）

　　如便后脏毒，加黄柏半两。

　　上九味， 咀，每服五钱，水二盏，煎至一盏，去滓温服。如痢不减，渐加大黄，食后。

　　白术黄芩汤 服前药痢疾虽除，更宜调和。

　　白术（一两） 黄芩（七钱） 甘草（三钱）

　　上 咀，作三服，水一盏半，煎一盏，温服清。

　　调胃承气汤（发热。） 大小承气汤（大便不通。） 小胃丹（痰饮。） 益元散（伤暑。） 保和丸（伤食。）

　　玄青丸 治下痢势恶，频并窘痛，或久不愈，诸药不能止，须吐下之，以开除湿热，痞闷积滞，而使气液宣行者，宜此逐之。更兼宣利积热，酒食积，黄瘦中满，水气肿胀。

　　兼疗小儿惊疳，积热、乳癖诸证。

　　黄连 黄柏 大黄 甘遂 芫花（醋拌炒） 大戟（各五钱） 轻粉（二钱） 青黛（一两） 牵牛（四两，取头末二两）

　　上九味，为末研匀，水丸小豆大。初服十丸，每服加十丸，空心、日午、临卧三服，以快利为度，后常服十五丸。数日后得食力，如利尚未痊，再加取利，利后却常服，以意消息，病去为度，后随证止之。小儿丸如黍米大，退惊疳积热，不须下者，常服十丸。（此药峻利，非有实积者，不宜轻用，慎之。）

　　利积丸（《玄珠》，下同）

　　黄连（四两） 天水散（八两） 当归（二两） 萝卜子（炒） 巴豆（去油，同黄连炒） 乳香（各一两）

　　上为末，醋糊丸，如桐子大。弱者服十五丸，实者二十五丸。

　　导气丸青木香 萝卜子 茴香 槟榔 黑牵牛（各四两）

　　为细末，薄粥为丸，如梧子大，每服参十丸。

　　舟车神佑丸（见痰饮。） 藿香正气散（中风。） 感应丸（见伤食。） 苏合香丸（卒中。） 五苓散（消瘅。）

　　黄连丸（《济生》）

　　干姜（炮） 黄连（去须） 缩砂仁（炒） 川芎 阿胶（蛤粉炒） 白术（各一两） 乳香（另研，三钱）

　　枳壳（去穣，麸炒，半两）

　　上为末，用盐梅三个取肉，少入醋同杵，丸如梧子大。每服四十丸，白痢干姜汤下，赤痢甘草汤下，赤白痢干姜、甘草汤下，俱食前服。

　　黄连阿胶丸（《和剂》） 治冷热不调，下痢赤白，里急后重，脐腹疼痛，口燥烦渴，小便不利。

　　黄连（去须，三两） 阿胶（碎，炒，一两） 茯苓（去皮，二两）

　　上以连、苓为细末，水熬阿胶膏搜和，丸如桐子大。每服三十丸，空心温米饮下。

　　茶梅丸 用腊茶为细末，不以多少，用白梅肉和丸，赤痢甘草汤下，白痢乌梅汤下，泄泻不止陈米饮下，每服二十丸，团茶尤佳。

　　大凡痢疾，不以赤白分冷热，若手足和暖则为阳，宜先服五苓散，粟米饮调下，次服感应丸二十粒即愈。若手足厥冷则为阴，宜已寒丸附子之类，如此治痢无不效。有人夏月患痢，一日六七十行，用五苓散立止。

　　白头翁汤（《金匮》）

　　白头翁（二两） 黄连 黄柏 秦皮（各三两）

　　上四味，以水七升，煮取二升，去滓，温服一升，不愈更服。

　　阿胶梅连丸 治下痢，无问久新赤白青黑疼痛诸证。

　　阿胶（净草灰炒透明白，研不细者再炒，研细尽） 乌梅肉（炒） 黄连 黄柏（炒） 赤芍药 当归（炒） 赤茯苓（去皮） 干姜（炮。各等分）

　　上八味，为末，入阿胶末和匀，水丸如桐子大。每服十丸，温米饮送下，食前。

　　败毒散（伤湿。） 理中汤（霍乱。） 四君子汤（虚劳。）

　　加减平胃散（洁古） 经云：四时皆以胃气为本。久下血则脾胃虚损，血水流于四肢，却入于胃而为血痢，宜服此滋养脾胃。

　　白术 浓朴 陈皮（各一两） 木香 槟榔（各三钱） 甘草（七钱） 桃仁 人参 黄连 阿胶（炒） 茯苓（各五钱）

　　上 咀，每服五钱，姜三片，枣一枚，水煎，温服，无时。

　　血多加桃仁，热泄加黄连，小便涩加茯苓、泽泻，气不下后重加槟榔、木香，腹痛加官桂、芍药、甘草，脓多加阿胶，湿多加白术。脉洪大加大黄。

