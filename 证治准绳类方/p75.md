<!-- { "loadSidebar": true } -->
　　青六丸（丹溪） 去三焦湿热。治泄泻多与清化丸同服，并不单服。兼治产后腹痛或自利者，能补脾补血，亦治血痢效。

　　六一散（三两） 红曲（炒，半两，活血）

　　上饭为丸。一方，酒糊丸。

　　胃风汤（下血。） 胶艾汤（溲血。）

　　苍术地榆汤（洁古） 治脾经受湿，下血痢。

　　苍术（三两） 地榆（一两）

　　每一两，水二盏，煎一盏，温服。

　　槐花丸（洁古）

　　青皮 槐花 荆芥穗（各等分）

　　上为末，水煎，空心温服。

　　地榆散（见中暑。）

　　茜根丸 治一切毒痢，及蛊注下血如鸡肝，心烦腹痛。

　　茜根（洗） 川升麻 犀角（镑） 地榆（洗） 当归（去芦，酒洗） 黄连（去须） 枳壳（去瓤，麸炒） 白芍药（各等分）

　　上为末，醋煮面糊为丸，如梧桐子大。每服七十丸，空心用米饮汤下。

　　地榆丸 治泻痢或血痢。

　　地榆（微炒） 当归（微炒） 阿胶（糯米炒） 黄连（去须） 诃子（取肉，炒） 木香（晒干） 乌梅（去核，取肉秤。各半两）

　　上为细末，炼蜜为丸，如桐子大。每服二三十丸，空心陈米饮吞下。

　　先平方公引在括苍，病痢逾月，得此方而愈。顷在 上，士人苏子病此危甚，其妇翁孙亿来告，急此方以与之，旋即痊安。

　　玉粉散 治血痢，解脏腑积热毒。

　　上以海蛤为细末，每服二钱，蜜水调服。

　　犀角散 治热痢下赤黄脓血，腹痛，心烦困闷。

　　犀角屑 黄连（去须，微炒） 地榆 黄 （各一两） 当归（半两，炒） 木香（二钱半）

　　上为散，每服三钱，以水一盏，煎至六分，去滓温服，无时。

　　黄连丸（一名羚羊角丸） 治一切热痢及休息痢，日夜频并，兼治下血，黑如鸡肝色。

　　黄连（去须，二两半） 羚羊角（镑） 黄柏（去粗皮。各一两半） 赤茯苓（去黑皮，半两）

　　上为细末，炼蜜和丸，如梧子大。每服二十丸，姜、蜜汤下，暑月下痢，用之尤验。

　　一方，用白茯苓、腊茶送下。

　　生地黄汤 治热痢不止。

　　生地黄（半两） 地榆（七钱半） 甘草（炙，二钱半）

　　上 咀，如麻豆大，用水二盏，煎至一盏，去滓，分温二服，空心日晚再服。

　　郁金散 治一切热毒痢，下血不止。

　　川郁金 槐花（炒。各半两） 甘草（炙，二钱半）

　　上为细末，每服一二钱，食前用豆豉汤调下。

　　蒲黄散 治血痢。

　　蒲黄（三合） 干地黄 桑耳 甘草 芒硝 茯苓 人参 柏叶 阿胶 艾叶 生姜（各二两） 禹余粮 黄连（各一两） 赤石脂（一两二钱半）

　　上 咀，以水一斗，煮取四升，分作五服。

　　茜根散 治血痢，心神烦热，腹中痛，不纳饮食。

　　茜根 地榆 生干地黄 当归（微炒） 犀角（屑） 黄芩（各一两） 栀子仁（半两） 黄连（二两，去须微炒）

　　上 咀，每服四钱，以水一中盏，入豉五十粒，薤白七寸，煎至六分，去滓，不拘时，温服。

　　聚珍丸 治血痢，酒痢尤效。

　　川百药煎 陈槐花（炒，各半两） 感应丸（一帖） 薄荷煎（两帖） 麝香（少许）

　　上件为末，拌匀，炼蜜为丸，如梧桐子大。每服二十丸，食前服，男子用龙牙草煎汤下，女人用生地黄煎汤下。

　　除湿汤（见中湿。）

　　十宝汤 治冷痢如鱼脑者，三服见效，甚疾。

　　黄 （四两） 熟地黄（酒浸） 白茯苓 人参 当归（酒浸） 白术 半夏 白芍药 五味子官桂（各一两） 甘草（半两）

　　上为粗末，每服二钱，水一盏，生姜三片，乌梅一个，煎至七分，食前温服。

　　豆蔻丸 治白滞痢，腹脏撮痛。

　　肉豆蔻（面裹煨熟） 草豆蔻（面裹煨熟） 枇杷叶（去毛，炙） 缩砂仁 母丁香（各一两） 木香沉香（各半两） 地榆（二两） 墨（烧红，为末，半两）

　　上为细末，烧粟米饭为丸，如樱桃大。每服二丸，食前用米饮化下。

　　万补丸 治脾胃久虚，大肠积冷，下痢白脓，或肠滑不固，久服诸药不效，服之神验，并产前产后皆可服。

　　人参 当归（切，焙） 草豆蔻（炮，去皮） 嫩茄茸（酥炙） 乳香（各一两半） 白术 阳起石（火，细研） 肉桂（去皮） 缩砂仁 赤石脂 钟乳粉 肉豆蔻（面裹煨） 沉香 白姜（炮（荜茇（牛乳半盏，慢火煎干） 茴香（炒） 丁香 浓朴（去皮，姜制） 白茯苓（各一两） 地榆 大麦 （炒） 神曲（炒，各半两） 附子（七钱，炮，去皮脐） 肉苁蓉（二两，净洗，用酒浸一宿，切，焙） 罂粟壳（和米者二十枚，炙）

　　上为细末，研匀，用木瓜十五枚，去瓤蒸烂，同药末捣和得所，丸如梧桐子大，晒干。每服三十丸，食前米饮下。频并者，加至五七十丸。

　　香薷饮 六和汤（俱伤暑。） 浓朴丸（积聚。） 紫参汤（泄泻。）

　　茯苓汤（东垣）

　　茯苓（六分） 泽泻（一钱） 当归身（四分） 芍药（一钱半） 苍术（二钱） 生姜（二钱） 肉桂（五分）

　　生黄芩（三分） 猪苓（六分） 炙甘草（五分） 升麻 柴胡（各一钱）

　　上作二服，水煎，稍热服。

　　神效越桃散（《宝鉴》）

　　大栀子 良姜（各三钱）

　　上为末，米饮或酒调下三钱。

　　建中汤（见劳倦。）

　　芍药黄芩汤（东垣） 治泄痢腹痛或后重，身热久不愈，脉洪疾者，及下痢脓血稠粘。

　　黄芩 芍药（各一两） 甘草（五钱）

　　上 咀，每服一两，水一盏半，煎至一盏，温服，无时。如痛，加桂少许。

　　当归导气汤（东垣）

　　甘草（一钱半） 当归 芍药（各一钱） 木香 槟榔（各三钱） 青皮 槐花（炒。各七分） 泽泻（五分） 生地黄（一钱半或二钱酒浸，阴干）

　　上共为末，用水煎，食前温服。如小便利，去泽泻。

　　圣饼子（《宝鉴》） 治泻痢赤白，脐腹撮痛，久不愈者。

　　定粉 密陀僧 舶上硫黄（各三钱） 黄丹（二钱） 轻粉（少许）

　　上五味，为末，入白面四钱匕，滴水丸，如指头大，捻成饼，荫干。食前温浆水磨下。

　　大便黑色为效。

　　通神丸 治脓血杂痢，后重疼痛，日久不瘥。

　　没药（研） 五灵脂（去砂石，研） 乳香（研。各一钱） 巴豆霜（研，半钱）

　　上同研匀，滴水为丸，如黄米大。每服七丸，食前煎生木瓜汤下。小儿服三丸，随岁加减。

　　鱼 汤 治痢下五色脓血，或如烂鱼肠，并无大便，肠中搅痛不可忍，呻吟叫呼，声闻于外。

　　粉霜（研） 轻粉 朱砂（研） 砂（去砂石，研） 白丁香（各一钱） 乳香（半钱） 巴豆（二七粒，去壳不去油）

　　上为末，蒸枣肉为丸。婴儿三丸，如粟米大，二三岁如麻粒大，四五岁每服三四丸，并旋丸，煎 汤吞下，仍间服调胃药。此证缘久积而成，故小儿多有之。

　　香连丸（《直指》） 治下痢赤白，里急后重。

　　黄连（去芦，二十两，用吴茱萸十两，同炒令赤，拣去茱萸不用） 木香（四两八钱八分，不见火）

　　上为细末，醋糊丸，如桐子大。每服三十丸，空心饭饮下。

　　导气汤 治下痢脓血，日夜无度，里急后重。

　　木香 槟榔 黄连（各六分） 大黄 黄芩（各一钱半） 枳壳（一钱，麸炒） 芍药（六钱） 当归（三钱）

　　上 咀，作二服，水二盏，煎一盏，去滓，食前温服。

　　清凉饮子（见发热。）

　　进承气法 治太阴证，不能食是也。当先补而后泻，乃进药法也。先锉浓朴半两，姜制，水一盏，煎至半盏服。若二三服未已，胃有宿食不消，加枳实二钱，同煎服。二三服泄又未已，如不加食，尚有热毒，又加大黄三钱。推过泄未止者，为肠胃久有尘垢滑粘，加芒硝半合，垢去尽则安矣。（后重兼无虚证者宜之。若力倦气少，脉虚不能食者，不宜此法。盖浓朴、枳实、大泻元气故也。）

　　退承气法 治阳明证，能食是也。当先泻而后补，乃退药法也。先用大承气五钱，水一盏，根据前法煎至七分，稍热服。如泻未止，去芒硝，减大黄一半，煎二服。如热气虽已，其人心腹满，又减去大黄，但与枳实浓朴汤，又煎二三服。如腹胀满退，泄亦自安，后服浓朴汤数服则已。

　　水煮木香膏（《宝鉴》） 治脾胃受湿，脏腑滑泄，腹中疼痛，日夜无度，肠鸣水声，不思饮食，每欲痢时，里急后重，或下赤白，或便脓血等，并皆治之。

　　御米壳（蜜水浸湿炒黄，六两） 乳香（研） 肉豆蔻 砂仁（各一两半） 当归 白芍药 木香丁香 诃子皮 藿香 黄连（去须） 青皮（去白） 浓朴（姜制） 甘草（炙） 陈皮（去白。各一两）

　　干姜（炮） 枳实（麸炒。各半两）

　　上十七味，为细末，炼蜜丸，如弹子大。每服一丸，水一盏，枣一枚擘开，煎至七分，和滓稍热食前服。

　　白术安胃散（《宝鉴》） 治一切泻痢，无问脓血相杂，里急后重窘痛，日夜无度。及治小肠气痛，妇人脐下虚冷，并产后儿枕痛，虚弱寒热不止者。

　　御米壳（三两，去顶蒂，醋煮一宿） 茯苓 车前子 白术 乌梅肉（各一两） 五味子（各半两）

　　上为粗末，每服五钱，水二盏，煎至一盏，空心温服。

　　升阳除湿防风汤（见下血。）

　　三奇散 治痢后里急后重。

　　枳壳 黄 防风（各等分）

　　上为末，每服二钱，用蜜汤调下，或米饮调亦得。

　　治里急后重好蛤粉 穿山甲（炒）

　　上二味，等分，为末，每服一钱，空心用好酒调服。

　　木香黄连汤 治下痢脓血，里急后重，神效。

　　木香 黄连 川木通 川黄柏 枳壳（麸炒） 陈皮（各二钱半） 大黄（三钱）

　　上 咀，分作二帖，用水二盏，煎至八分，去滓，食前温服。坚中丸 白胶香散（俱泄泻。）

　　纯阳真人养脏汤（《和剂》） 治大人小儿冷热不调，下痢赤白，或便脓血，有如鱼脑，里急后重，脐腹 痛。及脱肛坠下，酒毒、温毒便血，并宜服之。

　　人参 白术 当归（各六钱） 白芍药 木香（各一两六钱） 甘草 肉桂（各八钱） 肉豆蔻（面裹煨，半两） 御米壳（蜜炙，三两六钱） 诃子肉（一两二钱）
