<!-- { "loadSidebar": true } -->

　　上为 咀，每服四钱，用水一盏半，煎至八分，去滓，食前温服。忌酒、面、生冷、鱼腥、油腻之物。脏腑滑泄，夜起久不瘥者，可加附子四片煎服。

　　七宣丸（见大便不通。）

　　芍药柏皮丸芍药 黄柏（各等分）

　　上为细末，醋糊为丸，如桐子大。每服五七十丸，食前温汤下。固肠丸（见泄泻。）

　　桃花汤（《金匮》） 治下痢脓血。

　　赤石脂（一升，一半锉，一半筛末） 干姜（一两） 梗米（一升）

　　上三味，以水七升，煮米令熟，去滓，温七合，纳赤石脂末方寸匕，日三服。若一服愈，余勿服。

　　《易简》断下汤 治下痢赤白，无问新久长幼。

　　白术 茯苓（各一钱） 甘草（五分） 草果（连皮一枚）

　　上 咀，用罂粟壳十四枚，去筋膜并萼蒂，剪碎，用醋淹，为粗末，用作一服，水一大碗，姜七片，枣子、乌梅各七枚，煎至一大盏，分二服服之。赤痢者加乌豆二粒，白痢者加干姜五钱。

　　罂粟壳治痢，服之如神，但性紧涩，多令人呕逆，既以醋制，加以乌梅，不致为害。

　　然呕吐人，则不可服。大率痢疾，古方谓之滞下，多因肠胃素有积滞而成。此疾始得之时，不可遽止，先以巴豆感应丸十余粒，白梅汤下，令大便微利，仍以前药服之，无不应手作效。若脾胃素弱，用豆蔻、橘红、罂粟壳各等分，为末，醋煮面糊为丸，桐子大，每服五十丸，乌梅汤下。兼治泄泻暴下不止，一服既愈，更令药力相倍为佳。如觉恶心，却以理中汤、四物汤加豆蔻、木香辈调其胃气，仍以二陈汤煮木香丸以定其呕逆。大凡痢疾，乃腹心之患，尊年人尤非所宜。若果首尾用平和之剂，决难作效，必致危笃，虽欲服此，则已晚矣。其秦艽、地榆、黄柏、木通之类，其性苦寒，却难轻服。血痢当服胃风汤并胶艾汤之类。白者宜服附子理中汤、震灵丹之属，更宜审而用之。若五色杂下，泄泻无时，当用熟乌头一两，浓朴、干姜、甘草各一分，生姜煎服。今之治痢，多用驻车丸、黄连阿胶丸之类，其中止有黄连肥肠，其性本冷，若所感积轻，及余痢休息不已，则服之取效，若病稍重，则非此可疗。

　　诃子皮散（东垣）

　　御米壳（五分，去花萼，蜜炒） 干姜（六分，炮） 陈皮（五分） 诃子皮（七分，煨，去核）

　　水煎服。或为末，白汤调服亦可。

　　地榆芍药汤（《保命》） 治泄痢脓血脱肛。

　　苍术（八两） 地榆 卷柏 芍药（各三两）

　　上 咀，每服二两，水煎温服，病退勿服。

　　败毒散（见伤湿。）

　　参苓白术散（《和剂》） 治久泻及大病后、痢后调理，消渴者尤宜。

　　人参 干山药 莲肉（去心） 白扁豆（去皮，姜汁浸炒。各一斤半） 白术（于潜者，二斤） 桔梗（炒令黄色） 砂仁 白茯苓（去皮） 薏苡仁 炙甘草（各一斤）

　　上为细末，每服二钱，米汤调下；或加姜、枣煎服。或枣肉和药，丸如桐子大，每服七十丸，空心用米汤送下；或炼蜜丸，如弹子大，汤化下。

　　治中汤（见呕吐。）

　　仓廪汤 治禁口痢有热，乃毒瓦斯冲心，食即吐。

　　人参 茯苓 甘草（炙） 前胡 川芎 羌活 独活 桔梗 柴胡 枳壳 陈仓米（各等分）

　　上 咀，每服五钱，水一盏半，生姜三片，煎至七分，去滓，不拘时，热服。

　　木香散（《本事》） 治隔年痢不止，并治血痢尤捷。

　　木香（半两锉，用黄连半两同炒） 罂粟壳（半两锉，用生姜半两同炒） 甘草（炙，一两）

　　上为细末，入麝香少许，每服一钱，陈米饮下。

　　诃藜勒丸（《宝鉴》） 治休息痢，昼夜无度，脐腹撮痛，诸药不效。

　　椿根白皮（二两） 诃子（半两，去核） 母丁香（三十粒）

　　为细末，醋糊丸，如梧子大。每服五十丸，陈米饮汤入醋少许，一日三服效。（椿树，俗谓虎眼树，又谓之樗。）

　　芜荑丸 治久痢不瘥，有虫，并下部脱肛。

　　芜荑（炒） 黄连（去须，各二两） 蚺蛇胆（半两）

　　上为细末，炼蜜丸，如梧桐子大。每服三十丸，食前用杏仁汤下，日再服。

　　驻车丸（《和剂》） 治一切下痢，无问冷热。

　　阿胶（捣碎，蛤粉炒成珠，为末，以醋四升熬成膏，十五两） 当归（去芦，十五两） 黄连（去须，三十两） 干姜（炮，十两）

　　上为末，醋煮阿胶膏丸，梧桐子大。每服三十丸，食前米饮下，日三服。小儿丸如麻子大，更量岁数加减服。

　　归连丸 治痢，无问冷热及五色痢，入口即定。

　　当归 黄柏 黄芩 阿胶 熟艾（各二两） 黄连（一两）

　　上为末，以醇醋二升，煮胶烊，下药煮，令可为丸，如豆大。每服七八十丸，日二夜一，用米汤下。若产妇痢，加蒲黄一两，炼蜜和丸。

　　麦 丸 治休息痢，不能饮食及羸瘦。

　　大麦 （炒） 附子（炮裂，去皮脐） 陈曲（炒） 官桂（去皮） 乌梅肉（炒） 白茯苓（去皮） 人参（各一两）

　　上为细末，炼蜜和丸，如梧桐子大。每服三十丸，煮枣肉饮下，不拘时。一方，用七月七日曲。

　　治休息痢羸瘦黄连（去须，为末） 定粉（研。各半两） 大枣（二十枚，去核）

　　上舂枣如泥，铺于纸上，安二味药裹之，烧令通赤，取出候冷，细研为末，每服使好精羊肉半斤，切作片子，用散药三钱，掺在肉上，湿纸裹烧熟，放冷食之，不过三两服效。

　　又方杏仁（一两，汤浸，去皮尖及双仁，麸炒黄色） 猪肝（一具，去筋膜，切作片）

　　上件，将肝用水洗去血，切作片，于净铛内一重肝，一重杏仁，入尽，用童子小便二升，入铛中盖定，慢火煎令小便尽即熟，放冷，任意食之。

　　又方（一名） 羊肝散砂仁（一两，去皮） 肉豆蔻（半两，去壳）

　　上为细末，用羊肝半具，细切拌药，以湿纸三五重裹上，更以面裹，用慢火烧令熟，去面并纸，入软饭捣和，丸如梧子大。每服三十丸，食前粥饮下。

　　蓣莲饮石莲肉 干山药（各等分）

　　上为细末，生姜、茶煎汤，调下三钱。

　　异功散 七珍散（俱不能食。） 六柱饮（泄泻。） 独活寄生汤（见腰痛。） 虎骨四斤丸（香港脚。）

　　大防风汤（鹤膝风。） 橘皮枳术丸（伤食。）

　　附方神效参香散 治大人小儿脏气虚怯，冷热不调，积而成痢，或下鲜血，或如豆汁，或如鱼脑，或下瘀血，或下紫黑血，或赤白相杂，里急后重，日夜频数，无问新久，并皆治之。

　　白扁豆（炒） 木香 人参（去芦。各二两） 茯苓（去皮） 肉豆蔻（煨。各四两） 罂粟壳（去蒂） 陈皮（去白。各十两）

　　上为细末，每服三钱，用温米饮调下，无时。

　　黑丸子 治脾胃怯弱，饮食过伤，留滞不化，遂成痢下。服此药推导，更须斟酌受病浅深，增减丸数，当逐尽积滞方佳，然后徐徐补之。

　　乌梅肉 杏仁（去皮尖，另研） 半夏（汤泡七次） 缩砂（各十四粒） 百草霜（六钱） 巴豆霜（去油，半钱）

　　上为细末，和匀，稀糊为丸，如黍米大。每服十五丸，加至二十丸，用白汤送下。看人虚实，加减丸数服之。

　　不二散 治诸般泻痢，神效。

　　罂粟壳 青皮（去瓤，焙干） 陈皮（去白，焙干。各二两） 当归（去芦，炒） 甘草（炙） 甜藤（如无，只以干葛代之，各一两）

　　上件 咀，每服三钱，水一盏，煎七分，去滓，通口服。如患赤白痢，用酸石榴皮一片同煎，极妙。

　　神效鸡清丸 治一切泻痢。

　　木香（二两） 黄连（二两半） 肉豆蔻（七个大者，生用）

　　上先为细末，取鸡子清搜和药作饼子，于慢火上炙令黄色变红，极干再研为末，用面糊丸，如桐子大。每服五十丸，空心米饮下。

　　御米丸 治一切泻痢。

　　肉豆蔻 诃子肉 白茯苓 白术（各一两） 石莲肉 当归（各半两） 乳香（三钱） 罂粟壳（一两半，蜜炙）

　　上为细末，水糊为丸，如梧桐子大。每服三五十丸，空心用米饮送下。如血痢，减豆蔻、白术、当归、粟壳。

　　犀角丸 但是痢，服之无不瘥者。

　　犀角屑（取黑色文理粗者，产后用弥佳） 宣州黄连 苦参（多买轻捣） 金州黄柏（赤色紧薄者）

　　川当归（五味俱取细末）

　　上各捣研为末，各等分，和匀，空腹，烂煮糯米饮调方寸匕服之，日再服。忌粘滑、油腻、生菜。

　　栝蒌散 治五色痢，久不愈者。

　　栝蒌（一个，黄色者，以炭火煨存性用，盖在地下一宿，出火毒）

　　上研为细末，作一服，用温酒调服。胡大卿有一仆人，患痢半年，至杭州遇一道人传此方而愈。

　　葛根汤 专治酒痢。

　　葛根 枳壳 半夏 生地黄 杏仁（去皮尖） 茯苓（各二钱四分） 黄芩（一钱二分） 甘草（炙，半钱）

　　上分作二帖，水二盏，黑豆百粒，生姜五片，白梅一个，煎至一盏，去滓，食前温服。

　　神效散 治休息痢，气痢，脓血不止，疼痛困弱。

　　当归 乌梅肉 黄连（各等分）

　　上为细末，研大蒜作膏和丸，如梧子大。每服三四十丸，浓朴煎汤下。一方，加阿胶。

　　又方 治赤白痢新旧疾。

　　上用盐霜梅三个，用黄泥裹，于慢火煨干，研为细末，用米汤调下。治肠虫，先下赤，后下黄白沫，连年不愈。兼治痢下，应先白后赤，若先赤后白，为肠虫。

　　上用牛膝一两，切，椎碎，以醇酒一升渍一宿，平旦空心服之，再服愈。

　　阿胶丸 治冷热不调，痢下脓血下止，腹痛不可忍。

　　阿胶（锉碎，炒令燥） 干姜（炮） 木香 黄连（炒） 当归（炒） 黄芩（各一两） 赤石脂 龙骨（各二两） 浓朴（一两半，去粗皮，生姜汁涂炙）

　　上为细末，炼蜜和丸，如梧子大。每服三十丸，不拘时以粥饮下。

　　木香散 治冷热痢，虚损腹痛，不能饮食，日渐乏力。

　　木香 干姜（炮） 甘草（炙） 黄芩（各半两） 柏叶（炙） 当归（炒） 白术 干熟地黄（各七钱半）

　　黄连（炒，五钱）

　　上锉散，每服三钱，水一中盏，煎至五分，去滓，不拘时，温服。

