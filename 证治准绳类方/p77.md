<!-- { "loadSidebar": true } -->
　　杨子建万全护命方 今有人患痢，其脉微小，再再寻之，又沉而涩，此之一候，若下白痢，其势虽重，庶几可治。若是下血，切忌发热，通身发热者死，热见七日死。以上所陈，虽未足以达痢之渊源，亦足以明其粗迹。议者谓：如子所言，自甲子至于癸亥，每六十年中，未尝有一年不生痢疾，今世人所患痢疾，于数年中间忽止有一年，其故何也？答曰：六十年中，未尝有一年无木土相攻，未尝无土火相郁，未尝无水火相犯。但五运之政，譬如权衡，一年间五行气数，更相承制，得其平等，则其疾自然不作。若或一气太过，一脏有余，痢疾之生，应不旋踵。予故备陈其粗，以开后学之未悟，庶几诊疗之间，无差误之过者矣。但毒痢伤人不一，惟水邪犯心为重。世人初患痢时，先发寒热，投药治之，其热不退，发热太甚，食则呕逆，下痢不止，心热如火，只要入凉处，只思吃冷水，忽思狂走，浑身肌肉疼痛，着手不得，此候十难治其三四也。治疫毒痢方，须是子细首尾读此方论，令分明识病根源，然后吃药。但毒痢初得时，先发寒热，忽头痛，忽壮热，忽转数行，便下赤痢，忽赤白相杂，忽止下白痢，或先下白痢，后变成赤痢，或先下赤痢，后却变成白痢，并宜吃此方。但初下痢时，先发寒热头痛，即是寒邪犯心。寒气犯心，水火相战，故初病时，先发寒热，水火相犯，血变于中，所以多下赤痢，如紫草水，如苋菜水，无色泽者，寒邪犯心之重也。先发寒热，而所下之痢止白色者，寒邪犯心之未动也。先下白痢，而后有赤痢之变者，寒邪犯心，其势渐加也。先下赤痢，而后变成白痢者，寒邪犯心，其势渐减也。赤白相等者，水火相犯，其气相等，寒湿之气相搏也。忽有赤多而白少，忽有赤少而白多，此寒邪之势有多少，毒痢之病有重轻，以白多为轻，赤多为重。治之之法，先夺其寒，则其所下之药一也。以太岁分之，则丙子、丙午、甲子、甲午、庚子、庚午年，丙寅、丙申年，甲寅、甲申年，庚寅、庚申并辰戌之年，运遇丙甲及庚运所临，其害尤甚。及丑未之年，宜有此候，又兼无问太岁，盖天地变化，其候多端，难可穷尽。今此但世人亦不必撞定太岁，但看一年中春夏之内，多有寒肃之化，阳光少见，忽寒热二气更相交争，忽于夏月多寒湿之化，寒邪犯心所受之痢，先发寒热，忽头痛，忽先转数行，后有赤痢，忽赤白相杂，忽止下痢，并宜吃此通神散，吃后取壮热便退。若两三盏后，壮热不退，更不吃此方，自别有方论在下。

　　麻黄（去根节） 官桂（去粗皮，各七钱半） 大川芎 白术（各二两） 本 独活 桔梗 防风芍药 白芷（各半两） 牡丹皮（去心） 甘草（各二钱半） 细辛（三钱三分羡） 牵牛（一钱七分）

　　上为细末，每服二钱，非时熟汤调下，和滓热吃。若吃两三盏后，寒热不退，更不请吃，自别有方论在下。

　　若吃此药后，寒热已退，赤痢已消减，便修合第二方、第三方药吃，取安效。若寒热已退，赤痢未消减，更服两三盏，然不可多吃，一日只两盏。后赤痢消减，忽变成白痢，旋次修合第二方吃，候出后度数减少，便修合第三方吃，取平安。但六甲之年，六庚之岁，春夏之内，时气多寒，人得痢疾，此药通神。若是六甲之年，丑未之岁，湿化偏多，人得痢疾，先发寒热，即于方内添草豆蔻一两，同修合也。又不问太岁，但一年间，春夏之内多寒，人有痢疾，先发寒热，并宜此方。

　　治毒痢初得时，先发寒热，吃前方寒热已退，赤痢已消减，宜进此还真散。若吃前方药，寒热未退，赤痢未消减，更不宜进此药。但天地变化，其候非常，痢疾证候多端，此不得不尽其仔细。

　　诃子（五枚，用面裹火煨熟，不要生，亦不要焦，去面不用，就热咬破诃子，擎去核不用，只用皮，焙干）

　　上捣罗为细末，每服二钱匕，以米汤一盏半，同药煎取一盏，空心和滓吃，若吐出一两口涎更佳。如此吃经数盏，大腑渐安，出后减少，修合第三方药吃，以牢固大肠。若吃前方药，壮热未退，血痢未减，不可进此药。

　　治疫毒痢吃前面两方药，病势已减，所下之痢，止余些小，或下清粪，或如鸭粪，或如茶汤，或如烛油，或只余些小红色，宜吃此方，以牢固大肠，还复真气，舶上硫黄丸。

　　舶上硫黄（二两，去砂石，细研为末） 薏苡仁（二两，炒，杵为末）

　　上二味相和令匀，滴熟水和为丸，如桐子大。每服五十丸，空心米汤下。

　　黄 散 治热痢下赤黄脓，腹疼心烦。

　　黄 （锉） 龙骨 当归（各七钱半） 生干地黄（五钱） 黄连（去须，微炒，一两） 黄柏 黄芩犀角屑 地榆（各半两）

　　上为细末，每服二钱，不拘时，粥饮调下。

　　秘传斗门散 治八种毒痢，脏腑撮痛，脓血赤白，或下瘀血，或成片子，或五色相杂，日夜频并。兼治禁口恶痢，里急后重，渴不止，全不进食，他药不能治者，立见神效。

　　黑豆（炒，去皮，十二两） 干姜（炮，四两） 罂粟壳（蜜炒，半斤） 地榆（炒） 甘草（炙。各六两） 白芍药（三两）

　　上 咀，每服三钱，水一盏，煎七分，温服。

　　栝蒌根汤 治下痢冷热相冲，气不和顺，本因下虚，津液耗少，口干咽燥，常思饮水，毒瓦斯更增，烦躁转甚，宜服此药救之。

　　栝蒌根 白茯苓 甘草（炙。各半两） 麦门冬（去心，二钱半）

　　上 咀，每服五钱，水一盏半，枣二枚擘破，煎至七分，去滓服，不拘时。

　　陈米汤 治吐痢后大渴，饮水不止。

　　上用陈仓米二合，水淘净，以水二盏，煎至一盏，去滓，空心温服，晚食前再煎服。

　　治痢后渴上用糯米二合，以水一盏半同煮，研绞汁，空心顿服之。

　　泽漆汤 治痢后肿满，气急喘嗽，小便如血。

　　泽漆叶（微炒，五两） 桑根白皮（炙黄） 郁李仁（汤浸，去皮尖，炒熟。各三两） 陈皮（去白） 白术（炒） 杏仁（汤浸，去皮尖双仁，炒。各一两） 人参（一两半）

　　上 咀，每服五钱，水二盏，生姜三片，煎取八分，去滓温服，候半时辰再服。取下黄水数升，或小便利为度。

　　茯苓汤 治痢后遍身浮肿。

　　赤茯苓（去黑皮） 泽漆叶（微炒） 白术（微炒。各一两） 桑根白皮（炙黄） 黄芩 射干 防己泽泻（各三两）

　　上 咀，每服五钱匕，先以水三盏，煮大豆一合，取二盏，去滓内药，煎取一盏，分为二服，未瘥，频服两料。

　　上二方，须以《济生》肾气丸佐之，后方虚者禁用。

　　第六册

　　大小便不通

　　二陈汤（痰饮。） 凉膈散（发热。） 通圣散（眩晕。） 浓朴大黄汤（见痞。）

　　甘遂散上以甘遂二两，赤皮者，为末，炼蜜二合和匀，每一两重分作四服，日进一服，蜜水下，未知，日二服，渐加之。

　　又方 葵子末三合，青竹叶一把，水一升，煮五沸，顿服。

　　又方 葵子末三合，水一升，煮去滓，分作二服，入猪脂二两，空心服。

　　三白散 治阴囊肿胀，大小便不通。

　　白牵牛（二两） 桑白皮 白术 木通（去节） 陈皮（各半两）

　　上为细末，每服二钱，姜汤调下，空心服，未觉再进。

　　第六册

　　大便不通

　　麻仁丸 （《和济》） 治肠胃热燥，大便秘结。

　　浓朴（去皮，姜制炒） 芍药 枳实（麸炒。各半斤） 大黄（蒸，焙，一斤） 麻仁（别研，五两） 杏仁（去皮尖，炒，五两半）

　　上为末，炼蜜和丸，如梧子大。每服二十丸，临卧用温水下。大便通利则止。

　　《宝鉴》麻仁丸 顺三焦，和五脏，润肠胃，除风气。治冷热壅结，津液耗少，令人大便秘难，或闭塞不通。若年高气弱及有风人大便秘涩，尤宜服之。

　　枳壳（去瓤，麸炒） 白槟榔（煨半生） 菟丝子（酒浸，别末） 山药 防风（去杈枝） 山茱萸 肉桂（去粗皮） 车前子（各一两半） 木香 羌活（各一两） 郁李仁（去皮，另研） 大黄（半蒸半生） 麻仁（另捣研。各四两）

　　上为细末，入别研药和匀，炼蜜丸，如桐子大。每服十五丸至二十丸，温汤下，临卧服。

　　七宣丸（《和剂》） 疗风气结聚，宿食不消，兼砂石皮毛在腹中，及积年腰脚疼痛，冷如水石，香港脚冲心烦愦，头旋暗倒，肩背沉重，必腹胀满，胸膈痞塞。及风毒连头面肿，大便或秘，小便时涩，脾胃虚痞不食，脚转筋挛急掣痛，心神恍惚，眠寐不安。东垣云：治在脉则涩，在时则秋。

　　桃仁（去皮尖，炒，六两） 柴胡（去苗） 诃子皮 枳实（麸炒） 木香（各五两） 甘草（炙，四两） 大黄（面裹煨，十五两）

　　上为末，炼蜜丸，如桐子大。每服二十丸，食前临卧各一服，米饮下，以利为度。觉病势退，服五补丸。此药不问男女老幼皆可服。量虚实加减丸数。

　　七圣丸（《和剂》） 治风气壅盛，痰热结搏，头目昏重，涕唾稠粘，心烦面热，咽干口燥，肩背拘急，心腹胁肋胀满，腰腿重疼，大便秘，小便赤，睡卧不安。东垣云：治在脉则弦，在时则春。

　　肉桂（去皮） 川芎 大黄（酒蒸） 槟榔 木香（各半两） 羌活 郁李仁（去皮。各一两）

　　上七味，为末，炼蜜丸，如桐子大。每服十五丸，食后温汤送下。山岚瘴地最宜服，虚实加减之。

　　浓朴汤（洁古）

　　浓朴（制） 陈皮 甘草（各三两） 白术（五两） 半夏曲 枳实（麸炒。各二两）

　　上为粗末，每服三五钱，水一盏半，姜三片，枣一枚，煎至八分，食前大温服。

　　〔风秘〕小续命汤（中风。）

　　皂角丸（《得效》） 专治有风人脏腑秘涩，大效。

　　猪牙皂角 浓枳壳（去瓤） 羌活 桑白皮 槟榔 杏仁（制同下，另研） 麻仁（另研） 防风川白芷 陈皮（去白。各等分）

　　上为细末，蜜丸如桐子大。每服三五十丸，温白汤送下，蜜汤亦可。

　　又方皂角丸 治大肠有风，大便秘结，尊年之人宜服。

　　皂角（炙，去子） 枳壳（去穣，麸炒。各等分）

　　上为末，炼蜜和丸，如桐子大。每服七十丸，空心食前米饮送下。

　　疏风散 治风毒秘结。

　　枳壳（制，半两） 防风 羌活 独活 槟榔 白芷 威灵仙 蒺藜（炒赤，去刺） 麻仁（炒，另研） 杏仁（汤洗，去皮尖，炒，另研） 甘草（炙。各一两）

