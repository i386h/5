<!-- { "loadSidebar": true } -->
　　上锉散，每服二钱半，生姜五片，蜜一匙，水一盏半，煎服。

　　枳壳丸 治肠胃气壅风盛，大便秘实。

　　皂角（去皮弦子，炙） 枳壳（炒） 大黄 羌活 木香 橘红 桑白皮 香白芷（各等分）

　　上为末，炼蜜丸，如桐子大。每服七十丸，空心米饮下。又方，只用枳实、皂角等分，饭饮丸亦妙。

　　二仁丸 专治虚人老人风秘，不可服大黄药者。

　　杏仁（去皮尖，麸炒黄） 麻仁（各另研） 枳壳（去瓤，麸炒赤） 诃子（慢火炒，槌去核，各等分）

　　上为末，炼蜜丸，梧子大。每服三十丸，温汤下。

　　〔冷秘〕藿香正气散（中风。）

　　半硫丸（《和剂》） 治年高冷秘、虚秘及 癖冷气。

　　半夏（汤洗七次，焙干，为细末） 硫黄（明净好者，研令极细，用柳木槌子杀过）

　　上以生姜自然汁同熬，入干蒸饼末搅和匀，入臼内杵数百下，丸如梧子大。每服十五丸至二十丸，无灰温酒或生姜汤任下，妇人醋汤下，俱空心服。

　　〔气秘〕苏子降气汤 养正丹（并气。） 来复丹（中暑。） 木香槟榔丸（气。）

　　六磨汤 治气滞腹急，大便秘涩。

　　沉香 木香 槟榔 乌药 枳壳 大黄（各等分）

　　上各件，热汤磨服。

　　三和散（《和剂》） 治五脏不调，三焦不和，心腹痞闷，胁肋 胀，风气壅滞，肢节烦疼，头面虚浮，手足微肿，肠胃燥涩，大便秘难，虽年高气弱，并可服之。又治背痛胁痛，有妨饮食，及香港脚上攻，胸腹满闷，大便不通。

　　羌活（去芦） 紫苏（去粗梗） 宣州木瓜（薄切，焙干） 沉香 大腹皮（炙焦黄，各一两） 芎 （三两） 甘草（炒） 陈皮（去白） 木香 槟榔（面裹煨熟，去面） 白术（各七钱半）

　　上为粗末，每服二大钱，水一盏，煎至六分，去滓温服，不拘时。

　　橘杏丸（《得效》） 治气秘，老人、虚弱人皆可服。

　　橘红（取末） 杏仁（汤浸，去皮尖，另研，各等分）

　　上和匀，炼蜜丸，如桐子大。每服七十丸，空心米饮送下。

　　苏麻粥 顺气，滑大便。

　　紫苏子 麻子仁（不拘多少）

　　上二味研烂，水滤取汁，煮粥食之。

　　小通气散 治虚人忧怒伤肺，肺与大肠为传送，致令秘涩。服燥药过，大便秘，亦可用。

　　陈皮（去白） 苏嫩茎叶 枳壳（去穣） 木通（去皮节。各等分）

　　上锉散，每服四钱，水一盏煎，温服立通。

　　〔热秘〕四顺清凉饮（发热。）

　　大承气汤（《宣明》）

　　大黄 芒硝 浓朴（去粗皮） 枳实（各半两）

　　上锉如麻豆大，分半，用水一盏半，生姜三片，煎至六分，纳硝煎，去滓服。

　　小承气汤大黄（半两） 浓朴（去粗皮） 枳实（各三钱）

　　上锉如麻豆大，分作二服，水一盏，生姜三片，煎至半盏，绞汁服，未利再服。

　　大黄饮子 治身热烦躁，大便不通。

　　大黄（湿纸裹煨，二钱） 杏仁（炒，去皮尖） 枳壳（麸炒） 栀子仁 生地黄（各一钱半） 川升麻（一钱） 人参 黄芩（各七分） 甘草（炙，五分）

　　上作一服，水二盅，姜五片，豆豉二十一粒，乌梅一枚，煎至一盅，不拘时服。

　　脾约麻仁丸 治肠胃热燥，大便秘结。

　　麻仁（另研，五两） 大黄（一斤，蒸，焙） 浓朴（去粗皮，姜制炒） 枳实（麸炒） 芍药（各八两） 杏仁（去皮尖，炒，五两半）

　　上为细末，炼蜜为丸，如梧子大。每服二十丸，临睡用温白汤送下。大便利即止。

　　〔虚秘〕威灵仙丸（《得效》） 治年高气衰，津液枯燥，大便秘结。

　　黄 （蜜炙） 枳实 威灵仙（各等分）

　　上为末，蜜丸如梧子大。每服五七十丸，不拘时，姜汤、白汤任下。忌茶。（一方，有防风，无黄 。）

　　苁蓉润肠丸（《济生》） 治发汗、利小便亡津液，大腑秘结，老人虚人皆可服。

　　肉苁蓉（酒浸，焙，二两） 沉香（另研，一两）

　　上为末，麻子仁汁打糊丸，如梧子大。每服七十丸，空心米饮送下。四物汤（见虚劳。）

　　导滞通幽汤（东垣） 治幽门不通上冲，吸门不开，噎塞，气不得上下，大便难，脾胃初受热中，多有此证，治在幽门，以辛润之。

　　当归身 升麻梢 桃仁泥 甘草（炙。各一钱） 红花（少许） 熟地黄 生地黄（各五分）

　　水二大盏，煎至一盏，调槟榔细末五分，稍热服。（一方，加麻仁、大黄各等分，唯红花少许，名润燥汤。）

　　益血丹（海藏） 治大便燥，久虚亡血。

　　当归（酒浸，焙） 熟地黄（各等分）

　　上为末，炼蜜丸，如弹子大。细嚼，酒下一丸。

　　五仁丸（《得效》） 治津液枯竭，大肠秘涩，传导艰难。

　　桃仁 杏仁（炒，去皮，各一两） 柏子仁（半两） 松子仁（一钱二分半） 郁李仁（一钱，炒） 陈皮（四两，另为末）

　　上将五仁另研如膏，入陈皮末研匀，炼蜜丸，如梧子大。每服五十丸，空心米饮下。

　　黄 汤 治年高老人大便秘涩。

　　绵黄 陈皮（去白。各半两）

　　上为末，每服三钱，用大麻仁一合烂研，以水投，取浆水一盏，滤去滓，于银石器内煎，候有乳起，即入白蜜一大匙，再煎令沸，调药末，空心食前服。秘甚者，不过两服愈，常服即无秘涩之患。此药不冷不燥，其效如神。

　　益血润肠丸熟地黄（六两） 杏仁（炒，去皮尖） 麻仁（各三两，以上三味俱杵膏） 枳壳（麸炒） 橘红（各二两五钱） 阿胶（炒） 肉苁蓉（各一两半） 苏子 荆芥（各一两） 当归（三两）

　　末之，以前三味膏同杵千余下，仍加炼蜜丸，如桐子大。每服五六十丸，空心白汤下。

　　〔实秘〕神芎丸（见头痛。）

　　木香和中丸木香 沉香 白豆蔻 枳实（炒） 槟榔 蓬术 青皮 陈皮 当归（酒洗） 黄芩 木通黄连 缩砂 猪牙皂角（去皮弦并子，蜜水润，炙干） 郁李仁（汤去皮） 三棱（各净末，一两） 大黄（四两） 香附（三两） 黄柏（二两） 牵牛头末（三两）

　　为末，水丸。每服三钱重，白汤下，或姜汤下。

　　脾积丸 治饮食停滞，腹胀痛闷，呕恶吞酸，大便秘结。

　　蓬莪术（三两） 京三棱（二两） 青皮（去白，一两） 良姜（同蓬术、三菱用米醋一升于瓷瓶内煮干，乘热切，焙） 南木香（各半两） 不蛀皂角（三大锭，烧存性） 百草霜（村庄家锅底者佳）

　　上末，用川巴豆半两，去壳研如泥，渐入药末研和，面糊丸，麻子大。每服五十丸，加至六十丸，橘皮煎汤下。

　　穿结药 治大实大满，心胸高起，气塞不通者，为结也。

　　蟾酥 轻粉 麝香（各等分） 巴豆（少许，另研）

　　上研极细，用孩儿乳汁和丸，如黍米大。每服二三丸，不拘时，姜汤下。

　　〔通治〕润肠丸（东垣） 治胃中伏火，大便秘涩，或干燥不通，全不思食，乃风结血秘，皆令闭塞，须润燥和血疏风，则自然通矣。

　　羌活 当归梢 大黄（煨。各半两） 麻仁 桃仁（泡，去皮尖。各一两）

　　上为末，除麻仁、桃仁另研如泥外，为细末，炼蜜为丸，如桐子大。每服三五十丸，空心白汤送下。

　　活血润肠丸 治大便风秘、血秘，时常结燥。

　　当归梢（一钱） 防风（二钱） 羌活 大黄（煨。各一两） 麻子仁（二两半） 桃仁（二两，研如泥） 皂角仁（炮存性，去皮秤一两。其性得湿则滑，滑则燥结自除。）

　　上除桃仁、麻仁另研如泥外，为极细末，炼蜜为丸，如桐子大。每服五十丸，白汤下。

　　二三服后，须以苏子、麻子粥，每日早晚食之，大便日久再不结燥。余药以瓷器盛之，纸密封，勿使见风。

　　神功丸（《宝鉴》） 治三焦气壅，心腹痞闷，大腑风热，大便不通，腰腿疼痛，肩背重疼，头昏面热，口苦咽干，心胸烦躁，睡卧不安，及治香港脚，并素有风人大便结燥。

　　火麻仁（另捣如膏） 人参（各二两） 诃藜勒皮 大黄（锦纹者，面裹煨。各四两）

　　上为细末，入麻仁捣研匀，炼蜜为丸，如桐子大。每服二十丸，温汤下，温酒、米饮皆可服，食后临卧。如大便不通，可倍丸数，以利为度。

　　黄 人参汤（伤暑。）

　　麻黄白术汤麻黄（不去根节） 白豆蔻 炒曲（各五分） 吴茱萸 白茯苓 泽泻（各四分） 桂枝 浓朴柴胡 白术 苍术 青皮（去穣） 黄连（酒浸） 黄柏（酒浸） 黄 人参 猪苓（各三分） 升麻橘红（各二分） 杏仁（四枚） 生甘草 熟甘草（各一分）

　　上 咀，分作二服，每服水二大盏半，先煎麻黄沸去沫，再入诸药，同煎至一盏，去渣，稍热服，食远。

　　第六册

　　小便不通

　　〔气分热〕清肺散（东垣） 治渴而小便闭或黄或涩。

　　茯苓（二钱） 猪苓（三钱） 泽泻 瞿麦 琥珀（各五分） 灯芯（一分） 蓄 木通（各七分） 通草（二分） 车前子（一钱，炒）

　　上为细末，每服五钱，水一盏半，煎至一盏，稍热服。

　　黄芩清肺饮（见淋） 猪苓汤 五苓散（并消瘅。） 茯苓琥珀汤（小便数。）

　　红秫散 治小便不通，上喘。

　　蓄（一两半） 灯芯（一百根） 红秫黍根（二两）

　　上 咀，每服五钱，用河水二盏，煎至七分，去滓热服，空心食前。

　　〔血分热〕滋肾丸 治下焦阴虚，脚膝软无力，阴汗，阴痿，足热不能履地，不渴而小便闭。

　　黄柏（酒洗，焙） 知母（酒洗，焙。各二两） 肉桂（二钱）

　　《内经》曰：热者寒之。又云：肾恶燥，急食辛以润之。以黄柏之苦寒，泻热补水润燥，故以为君。以知母苦寒，泻肾火，故以为佐。肉桂辛热，寒因热用也。

　　上为细末，熟水为丸，如芡实大。每服百丸，加至二百丸，百沸汤空心下。

　　黄连丸 即滋阴化气汤（洁古） 治因服热药，小便不利，诸药莫能效者，或脐下痛不可忍者。

　　黄连（炒） 黄柏（炒） 甘草（各等分）

　　上 咀，水煎，温服，食前。如再不通，加知母。

　　导气除燥汤（东垣） 治小便不通，乃血涩致气不通而窍涩也。

