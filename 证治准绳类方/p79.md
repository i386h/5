<!-- { "loadSidebar": true } -->
　　知母（三钱，酒制） 黄柏（四钱，酒制） 滑石（二钱，炒黄） 泽泻末（三钱） 茯苓（去皮，二钱）

　　上和匀，每服半两，水煎，稍热空心服。如急闭小便，不拘时服。

　　〔水气〕栝蒌瞿麦汤（仲景） 治小便不利而渴，亦气分药也。

　　栝蒌根（二两） 茯苓 薯蓣（各三两） 附子（炮，一枚） 瞿麦（一两）

　　上为末，炼蜜丸，如桐子大。每服三丸，日三服。不知，增至七八丸。（以小便利，腹中温，谓之知。）

　　八正散（《宝鉴》） 治大人小儿心经邪热，一切蕴毒，咽干口燥，大渴引饮，心忪面赤，烦躁不宁，目赤睛疼，唇焦鼻衄，口舌生疮，咽喉肿痛。又治小便赤涩，或癃闭不通，及热淋、血淋，并宜服之，亦气分药也。

　　瞿麦 蓄 车前子 滑石 甘草（炙）山栀子仁 木通 大黄（面裹煨，去面，切，焙。各一斤）

　　上为散，每服二钱，水一盏，入灯芯，煎至七分，去滓温服，食后临卧。小儿量力，少少与之。

　　桃仁煎（《本事》） 治妇人积血。

　　桃仁 大黄 朴硝（各一两） 虻虫（半两，炒黑）

　　上四味为末，以醇醋二升半，银石器内慢火煎取一升五合，下大黄、虻虫、桃仁等，不住手搅，良久出之，丸如梧子大。前一日不晚食，五更初温酒吞下五丸。日午取下如赤豆汁，或如鸡肝、蛤蟆衣状，未下再作，如见鲜血即止，续以调血气药补之。（此方出《千金》，药峻，不可轻用。）

　　代抵当丸（蓄血。） 牛膝膏（见淋。）

　　以上三方，皆血分药也。

　　木香流气饮（水肿。）

　　〔实证〕白花散（《宝鉴》） 治膀胱有热，小便不通。

　　朴硝（不以多少，为末）

　　上每服二钱，用茴香汤调下，食前。

　　木通汤 治小便不通，小腹痛不可忍。

　　木通 滑石（各半两） 牵牛（取头未，二钱半）

　　上作一服，水二盅，灯芯十茎，葱白一茎，煎至一盅，食前服。

　　〔虚证〕八味丸 治肾虚小便不通，或过服凉药而秘涩愈甚者，每服五十丸，温盐汤下。（方见虚劳。）

　　琥珀散 治老人虚人心气闭塞，小便不通。用琥珀为末，每服一钱，浓煎人参汤下，有验。

　　利气散 治老人气虚，小便闭塞不通。

　　绵黄 （去芦） 陈皮（去白） 甘草（各等分）

　　上锉散，每服三钱，水一盏煎服，自然流通。

　　参 汤 治心虚客热乘之，小便涩数，数而沥。

　　赤茯苓（七钱半） 生干地黄 绵黄 （去芦） 桑螵蛸（微炙） 地骨皮（去骨，各半两） 人参（去芦） 北五味子（去梗） 菟丝子（酒浸。研） 甘草（炙。各二钱半）

　　上锉散，新汲水一盏煎，临熟入灯芯二十一茎，温服。

　　〔转胞〕滑石散 治胞为热所迫，或忍小便，俱令水气迫于胞，屈辟不得充张，外水应入不得入，内溲应出不得出，小腹急痛，不得小便，小腹胀，不治害人。

　　寒水石（二两） 葵子（一合） 白滑石 乱发灰 车前子 木通（去皮节。各一两）

　　上锉散，水一斗，煮取五升，时时服一升，即利。

　　八味丸 治虚人下元冷，胞转不得小便，膨急切痛，经四五日困笃欲死，每服五十丸，盐汤下。（方见虚劳。）

　　葱白汤 治小便卒暴不通，小腹膨急，气上冲心，闷绝欲死。此由暴气乘膀胱，或从惊忧，气无所伸，郁闭而不流，气冲胞系不正。

　　陈皮（三两） 葵子（一两） 葱白（二茎）

　　上锉散，水五升，煮取二升，分三服。

　　洗方 治胞转，小便不能通。先用：良姜 葱头 紫苏茎叶（各一握）

　　上煎汤，密室内熏洗小腹、外肾、肛门，留汤再添，蘸绵洗，以手抚于脐下，拭干，绵被中仰坐，垂脚自舒其气。次用：蜀葵子（二钱半） 赤茯苓 赤芍药 白芍药（各半两）

　　上锉散，每服三钱，煎取清汁，再暖，乘热调苏合香丸三丸，并研细青盐半钱，食前温服。

　　又法 炒盐半斤，囊盛熨小腹。

　　葱熨法 治小便难，小肠胀，不急治杀人。用葱白三斤，细锉，炒令熟，以帕子裹，分作两处，更替熨脐下，即通。

　　治忍小便胞转方上以自爪甲烧灰，水服。

　　治男子妇人过忍小便胞转上以滑石末，葱汤调服。

　　〔通治〕蒲黄散 治心肾有热，小便不通。

　　蒲黄（生用） 木通 荆芥 车前子 桑白皮（炒） 滑石 灯芯 赤芍药 赤茯苓 甘草（炙。各等分）

　　上为细末，每服二钱，食前用葱白、紫苏煎汤调服。

　　通心饮 治心经有热，唇焦面赤，小便不通。

　　木通 连翘（各等分）

　　上为细末，每服一二钱，不拘时，麦门冬煎汤或灯芯煎汤调服。

　　治小便不通，数日欲死者，神效。

　　桃枝 柳技 木通 旱莲子 汉椒 白矾（枯。各一两） 葱白（一握） 灯芯（一束）

　　上细锉，以水三斗，煎至一斗五升，用瓷瓶一个，热盛一半药汁，熏外肾，周回以被围绕，辄不得外风入，良久便通，如赤豆汁。若冷即换之，其功甚大。一方，无旱莲子。

　　独蒜涂脐方 治小便不通。

　　大蒜（独颗者一枚） 栀子（三七枚） 盐花（少许）

　　上捣烂，摊纸花子上贴脐，良久即通；未通，涂阴囊上，立通。

　　牛膝汤 治小便不通，茎中痛，及治女人血结，腹坚痛。

　　牛膝（根叶一握，生用） 当归（焙，一两） 黄芩（去黑心，半两）

　　上锉碎，每服五钱匕，水一盏半，煎七分，去滓温服，日三。

　　〔妊娠〕葵子茯苓散（仲景）

　　葵子 茯苓（各三两）

　　上二味，杵为散，饮服方寸匕，日三服。小便利则愈。

　　归母苦参丸（仲景）

　　当归 贝母 苦参（各四两）

　　上三味，为末，炼蜜丸，如小豆大。饮服三丸至十丸。男子加滑石半两。

　　第六册

　　淋

　　《金匮要略》曰：淋之为病，小便如粟状，小腹弦急，痛引脐中，趺阳脉数，胃中有热，即消谷引食，大便必坚，小便即数。淋家不可发汗，发汗则必便血。小便不利者，有水气，其人苦渴，用后丸主之。

　　栝蒌瞿麦丸栝蒌根（二两） 茯苓 薯蓣（各三两） 附子（一枚，炮） 瞿麦（一两）

　　上五味，末之，炼蜜丸，梧子大。饮服三丸，日三服，不知，增至七八丸。以小便利，腹中温为知。

　　小便不利，蒲灰散主之。滑石白鱼散、茯苓戎盐汤并主之。

　　蒲灰散蒲灰（一两七钱半） 滑石（三分）

　　上二味，杵为散，饮服方寸匕，日三服。

　　滑石白鱼散滑石 乱发（烧存性） 白鱼（各五钱）

　　上三味，杵为散，饮服半钱匕，日三服。

　　茯苓戎盐汤茯苓（半斤） 白术（二两） 戎盐（弹丸大一枚）

　　上三味五芩散（见消瘅。）

　　〔热淋〕益元散（见伤暑。）

　　火府丹（《本事》） 治心经蕴热，小便赤少，五淋涩痛。黄芩（一两） 生干地黄（二两） 木通（三两）

　　上为末，炼蜜丸，如桐子大。每服五十丸，木通煎汤下。

　　导赤散 治心虚蕴热，小便赤淋，或成淋痛。（见发热。）

　　石韦散（《和剂》） 治肾气不足，膀胱有热，水道不通，淋沥不宣，出少起数，脐腹急痛，蓄作有时，劳倦即发，或尿如豆汁，或便出砂石，并皆治之。

　　芍药 白术 滑石 葵子 瞿麦（各三两） 石韦（去毛） 木通（各二两） 当归（去芦） 甘草（炙）

　　王不留行（各一两）

　　上为细末，每服二钱，煎小麦汤调下，日二三服，空心。

　　地肤子汤（《济生》） 治诸病后体虚触热，热结下焦，遂成淋疾，小便赤涩，数起少出，茎痛如刺，或尿出血。

　　地肤子 猪苓（各一钱半） 海藻（洗去咸） 甘草梢 瞿麦（去梗） 通草 黄芩 知母 枳实（麸炒） 升麻 葵子（各一钱）

　　上作一服，水二盅，姜三片，煎一盅，不拘时服。

　　五淋散 治膀胱有热，水道不通，淋沥不止，脐腹急痛，或尿如豆汁，或如砂石，膏淋尿血，并皆治之。

　　山茵陈 淡竹叶（各一钱） 木通 滑石 甘草（炙。各一钱半） 山栀仁（炒） 赤芍药 赤茯苓（各二钱）

　　上作一服，水二盅，煎至一盅，食前服。

　　郁金黄连丸 治心火炎上，肾水不升，致使水火不得相济，故火独炎上，水流下淋，膀胱受心火所炽，而脬囊中积热，或癃闭不通，或遗泄不禁，或白浊如泔水，或膏淋如脓，或如栀子汁，或如砂石，或如粉糊相似，俱为热证，此药治之。

　　郁金 黄连（各一两） 琥珀（研） 大黄（酒浸） 黄芩（各二两） 白茯苓 滑石（各四两） 黑牵牛（炒，取头末，三两）

　　上为细末，滴水为丸，如梧桐子大。每服五十丸，空心白汤下。

　　琥珀茯苓丸 治膀胱经积热，以致小便癃闭淋沥。

　　琥珀（另研） 赤茯苓（去皮） 滑石（桂府者，另研） 知母（去毛） 黄柏（去粗皮） 蛤粉（另研） 川木通（去皮） 当归 泽泻（各二两） 人参 赤芍药 山栀仁 黄连（去须） 大黄（蒸） 黄芩（去腐）白术 瞿麦 蓄 猪苓（各一两） 木香（半两）

　　上为细末，入另研药研匀，滴水和丸，如桐子大。每服四十丸，清晨用温白汤送下。

　　榆白皮汤 治热淋，小腹胀满，数涩疼痛。

　　榆白皮 赤茯苓 甘遂（煨） 瞿麦 犀角屑 山栀子 木通 子芩 滑石（各半两） 川芒硝（一两）

　　上为散，每服三钱，水一盏，煎至五分，去滓，食前温服。

　　瞿麦汤 治心经蕴热，小便淋涩赤痛。

　　瞿麦穗（七钱半） 冬瓜子 茅根（各半两） 黄芩（去黑心，六钱） 木通（二钱半） 竹叶（一把）

　　滑石（二两，研为细末，分作三帖） 葵子（二合）

　　上除滑石外，粗捣筛，分作三剂，每剂用水三盏，煎至二盏，去滓，入滑石末一帖搅匀，食前分温服。

　　麦门冬散 治心热气壅，涩滞成淋，脐下妨闷。

　　麦门冬（去心） 木通 赤芍药 葵子（各一两） 滑石（二两） 川芒硝（一两半）

　　上为散，每服四钱，水一盏，生姜半分，葱白二茎，煎至六分，去滓，食前温服。

　　四汁饮 治热淋，小便赤涩疼痛。

　　葡萄（取自然汁） 生藕（取汁） 生地黄（取汁） 白蜜（各五合）

