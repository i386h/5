<!-- { "loadSidebar": true } -->
　　曲 枳术丸 治强食所致心胸满闷不快。

　　神曲（炒） 麦 （炒） 枳实（去瓤，麸炒，各一两） 白术（二两）

　　上制服如枳术丸法。

　　木香枳术丸 破滞气，消饮食，开胃进食。

　　木香 枳实（各一两） 白术（二两）

　　亦照前法丸服槟榔丸 消宿食，破滞气。

　　槟榔（三钱） 木香 人参（各二钱） 陈皮（五钱） 甘草（一钱）

　　上为末，蒸饼丸。每服二三十丸，食前白汤下。

　　木香槟榔丸（见气。）

　　三黄枳术丸（丹溪） 治伤肉食湿面辛辣浓味之物，填塞闷乱，胸膈不快。

　　黄芩（二两） 黄连（酒炒） 大黄（煨） 神曲（炒） 白术 陈皮（各一两）

　　上为末，汤浸蒸饼为丸，如绿豆大。每服五十丸，白汤下。

　　除湿益气丸（东垣） 治伤湿面，心腹满闷，肢体沉重。

　　枳实（炒） 白术 黄芩（生用） 神曲（炒，各一两） 红花（三钱） 萝卜子（炒，半两）

　　上为末，荷叶烧饭丸。每服五十丸，白汤下。

　　白术丸 治伤豆粉湿面油腻之物。

　　白术 半夏（制） 神曲（炒） 枳实（炒，各一两） 橘红（七钱） 黄芩（半两） 枯白矾（三分）

　　上为末，汤浸蒸饼为丸。量所伤多少，加减服之。如素食多用干姜，故以黄芩泻之。

　　附：治食索粉片积方 用紫苏浓煎汁，加杏仁泥，服之即散。

　　半夏枳术丸 治因冷食内伤。一方，有泽泻一两，为小便淋故也。

　　半夏（姜制） 枳实（炒，各一两） 白术（二两）

　　上为末，荷叶烧饭为丸，桐子大。每服五十丸，白汤下。

　　木香干姜枳术丸 破滞气，消寒饮食。

　　木香（三钱） 干姜（炮，五钱） 枳实（炒，一两） 白术（一两半）

　　上为末，荷叶烧饭为丸。食前白汤下五十丸。

　　丁香烂饭丸 治食伤太阴，又治卒心胃痛。

　　丁香 木香 广术（炮） 京三棱（炮） 甘草（各一钱，炙） 丁香皮 甘松净 缩砂仁 益智仁（各三钱） 香附子（半两）

　　上为末，汤浸蒸饼为丸，如绿豆大。每服三十丸，白汤下，或细嚼亦可。

　　感应丸（《和剂》） 治中虚积冷，气弱有伤，停积胃脘，不能传化。或因气伤冷，或因饥饱食，饮酒过多，心下坚满，两胁胀痛，心腹大痛，霍乱吐泻，大便频数，后重迟涩，久痢赤白，脓血相杂，米谷不化，愈而复发。又治中酒呕吐，痰逆恶心，喜睡头旋，胸膈痞满，四肢倦怠，不思饮食，不拘新旧冷积，并皆治之。

　　南木香 肉豆寇 丁香（各一两半） 干姜（炮，一两） 巴豆（七十粒，去皮心膜，研出油） 杏仁（一百四十粒，汤泡，去皮尖，研） 百草霜（二两）

　　上前四味为末外，入百草霜研，与巴豆、杏仁七味同和匀，用好黄蜡六两，溶化成汁，以重绢滤去滓，更以好酒一升，于银石器内煮蜡数沸倾出，候酒冷，其蜡自浮于上，取蜡秤用。丸春夏修合，用清油一两，铫内熬令香熟，次下酒煮蜡四两，同化成汁，就铫内乘热拌和前项药末。秋冬修合，用清油一两半，同煎煮熟成汁，和匮药末成剂，分作小锭，油纸裹放，旋丸服之。每三十丸，空心姜汤下。

　　雄黄圣饼子（《脾胃》） 治一切酒食所伤，心腹满不快。

　　巴豆（一百枚，去油膜） 雄黄（半两） 白面（十两，炒，又罗过）

　　上二味，为细末，同面和匀，用新汲水搅和作饼，如手大，以水再煮，候浮于汤上，看硬软，捏作饼子。每服五七饼，加至十饼、十五饼，嚼食，一饼利一行，二饼利二行，食前茶、酒任下。

　　木香槟榔丸（《宝鉴》） 治一切气滞，心腹痞满，胁肋胀闷，大小便涩滞不快利者。

　　木香 槟榔 青皮（去白） 陈皮（去白） 枳壳（麸炒） 广术（煨，切） 黄连（各一两） 黄柏（去粗皮）

　　香附（拣，炒） 大黄（炒。各三两） 黑牵牛（生，取头末四两）

　　上为末，滴水丸，如豌豆大。每服三五十丸，食后姜汤送下，加至微利为度。

　　消积集香丸（《宝鉴》） 治寒饮食所伤，心腹满闷疼痛，及消散积聚 癖气块久不愈者。

　　木香 陈皮 青皮 京三棱（炮） 广术（炮） 黑牵牛（炒） 白牵牛（炒） 茴香（炒，各半两） 巴豆（半两，不去皮，用白米一勺同炒，米黑去米。）

　　上为末，醋糊丸，如桐子大。每服七丸至十丸，温姜汤下，无时，以利为度。忌生冷硬物。

　　备急丹 治心腹百病，卒痛如锥刺，及胀满下气皆治之。（易老名独行丸，《脾胃论》名备急大黄丸。）

　　川大黄末 干姜末 巴豆（去皮心，研，去油用霜）

　　上各等分，和合一处，研匀，炼蜜丸，臼内杵千百下如泥，丸如小豆大。夜卧温水下一丸，如下气实者加一丸，如卒病不计时候。妇人有胎不可服。

　　神保丸（《和剂》） 治心膈痛，腹痛血痛，肾气胁下痛，大便不通，气噎，宿食不消。

　　木香 胡椒（各二钱半） 巴豆（十粒，去皮心膜，研） 干蝎（七枚）

　　上四味，为末，汤浸蒸饼为丸，麻子大，朱砂三钱为衣。每服五丸，心膈痛，柿蒂、灯芯汤下；腹痛，柿蒂、煨姜煎汤下；血痛，炒姜醋汤下；肾气胁下痛，茴香酒下；大便不通，蜜汤调槟榔末一钱下；气噎，木香汤下；宿食不消，茶酒浆饮任下。

　　三棱消积丸（《脾胃》） 治伤生冷硬物，不能消化，心腹满闷。

　　神曲（炒） 京三棱（炮） 广术（炮，各七钱） 怀香（炒） 青皮 陈皮（各五钱） 丁皮 益智（各三钱）

　　巴豆（和米皮炒焦，去米，五钱）

　　上为末，醋面糊为丸，如桐子大。每服十丸至二十丸，温姜汤下，食前服。量虚实加减。得更衣，止后服。

　　神应丸（《元戎》） 治伤一切冷物潼乳，腹痛肠鸣飨泄。（许学士云：此方得之王景长之家，近世名医多用，即知此方乃古方也，惟此为真，《局方》高殿前家亦非也。本方虽云秘者能下，泄者能止，用之少效，予反复本草味药性，但言巴豆得火者良，予改法为神应丸。）

　　木香（一钱） 丁香（别研） 干姜（炮） 百草霜（研细，各半两，以上四味，为末和匀） 杏仁（半两）

　　巴豆（半两，炒去油尽，微存性） 蜡（二两，醋煮去垢，先备下）

　　上同研为泥，上四味和匀，重罗细，入泥中，熔化蜡，入小油半两，同药研及数百回后，至凝可搓作挺，蜡纸封裹。每挺可重一钱，米饮下。

　　獭肝丸 治食鱼 不消生瘕，常欲食 者。

　　獭骨肝肺 大黄（各八分） 芦根 鹤骨（各七分） 桔梗（五分） 干姜 桂心（各四分） 斑蝥（二十一枚，炙）

　　上为细末，炼蜜和丸。酒服十丸至十五丸，日再，瘥。

　　治食 在心胸间不化，吐不出，速下除之，久成 病方。（仲景）

　　陈皮（一两） 大黄 朴硝（各二两）

　　上三味，用水一大升，煮取半升，顿服消。

　　又用马鞭草捣汁饮。

　　又饮姜叶汁一升亦消。

　　又可服吐药吐之。

　　治食狗肉不消，心下坚，或腹胀，口干大渴，心急发热，狂言妄语，或洞下方。

　　上用杏仁一升，去皮研，以沸汤三升和绞汁，三服，狗肉原片皆出净。

　　又方 以芦根，水煮汁饮之消。

　　当归四逆汤（见厥。） 通脉四逆汤（见泄泻。） 理中丸（见痞。） 五积散（见中寒。） 养胃汤（见伤暑。）

　　芎芷香苏饮（见香港脚。）

　　和解散（《和剂》） 治四时伤寒头痛，烦躁自汗，咳嗽吐利。

　　浓朴（去粗皮，姜汁制） 陈皮（洗，各四两） 本 桔梗 甘草（各半斤） 苍术（去皮，一斤）

　　上为粗末，每服三钱，水一盏半，姜三片，枣二枚，煎七分，不拘时热服。

　　冲和汤，即参苏饮加木香。

　　半夏茯苓汤（见痰饮。） 理中汤（见霍乱。） 缩脾饮（见中暑。） 酒煮黄连丸（见伤暑。）

　　枳实半夏汤（《和剂》）

　　枳实 半夏（各等分） 加麦每服七钱，水二盏，姜五片，煎八分，温服无时。

　　曲 丸 治酒积癖不消，心腹胀满，噫酸，哕逆不食，胁肋疼痛。

　　神曲（炒） 麦 （炒，各一两） 黄连（半两，锉，同巴豆三粒炒黄，去巴豆）

　　上为细末，沸汤搜和，丸如梧桐子大。每服五十丸，食前姜汤下。

　　酒 丸 治饮酒过度，头旋，恶心呕吐，酒停遇酒即吐，久而成癖者。

　　雄黄（如皂角子大） 巴豆（不去油皮） 蝎梢（各十五枚）

　　上研细，入白面五两半，水和丸，如豌豆大。候稍干，入麸炒香，将一丸放水中，浮即去麸。每服二丸，温酒下，茶亦可。

　　饮酒令无酒气方（《千金》，下同。）

　　干蔓青根二七枚，三遍蒸，为末，取两钱许，酒后水服。

　　治恶酒健嗔方 取其人床上尘，和酒饮之。空井中倒生草烧灰饮之，勿令知。

　　断酒方 酒七升，着瓶中，熟朱砂半两着酒中，急塞瓶口，安着猪圈中，任猪摇动，经七日，取酒尽饮。

　　又方 故毡中 耳子七枚，烧作灰，黄昏时暖一杯酒，咒言与病狂人饮也，勿令知之，后不喜饮酒也。

　　又方 白猪乳汁一升饮之，永不饮酒。

　　又方 鸬 屎烧灰，水服方寸匕，永断。

　　又方 自死蛴螬干，捣末和酒与饮，永世闻酒名即呕，神验。

　　又方 酒客吐中肉七枚，阴干，烧末服之。

　　法制陈皮 消食化气，宽利胸膈，美进饮食。

　　茴香（炒） 甘草（炙。各二两） 青盐（炒，一两） 干生姜 乌梅肉（各半两） 白檀香（二钱半）

　　上六味，为末，外以陈皮半斤，汤浸去白净四两，切作细条子。用水一大碗，煎药末三两，同陈皮条子一处慢火煮，候陈皮极软控干，少时用干药末拌匀焙干。每服不拘多少，细嚼，温姜汤下，无时。

　　法制槟榔 治酒食过度，胸膈膨满，口吐清水，一切积聚。

　　鸡心槟榔（一两，切作小块） 缩砂（取仁） 白豆蔻（取仁） 丁香（切作细条） 粉草（切作细块，各一两） 橘皮（去白，切作细条） 生姜（各半斤，切作细条） 盐（二两）

　　上件用河水两碗浸一宿，次日用慢火，砂锅内煮干焙干，入新瓶收。每服一撮，细嚼酒下；或为细末，汤调服亦可。

　　第一册

　　伤劳倦

　　补中益气汤（东垣）

