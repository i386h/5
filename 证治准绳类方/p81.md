<!-- { "loadSidebar": true } -->
　　沉香 琥珀（各三钱） 通草 忘忧根 蓄小茴香（炒） 木通 麒麟竭 滑石 海金砂 木香（各半两）

　　上为粗散，每服一两，水二盏半，灯芯一把，竹叶十片，连根葱白三茎，同煎七分，去滓，空心食前温服。

　　如便硬加大黄半两，水道涩痛加山栀半两，淋血加生地黄一两，瀑流水煎，极验。

　　琥珀散 治五淋。

　　琥珀 滑石（各二两） 木通 当归 木香 郁金 蓄（各一两）

　　上为末，每服五钱，水一盏，芦苇叶五片，同煎，食前，日三服。

　　〔胞痹〕肾着汤 治胞痹小便不通。（见伤湿。）

　　茯苓丸 治胞痹，小便内痛。

　　赤茯苓 防风 细辛 白术 泽泻 官桂（各半两） 栝蒌根 紫菀 附子 黄 芍药甘草（炙。各七钱五分） 生地黄 牛膝（酒浸） 山药 独活 半夏（汤泡） 山茱萸（各二钱五分）

　　上为细末，蜜丸如桐子大。每服十丸，食前温酒下。

　　巴戟丸 治胞痹，脐腹痛，小便不利。

　　巴戟（去心，一两半） 桑螵蛸（切破，麸炒） 杜仲（去粗皮，酥炙） 生地黄（焙） 附子（炮，去皮脐）

　　肉苁蓉（酒浸，去皮，切，焙） 续断 山药（各一两） 远志（去心，三钱） 石斛（去根） 鹿茸（酥炙） 菟丝子（酒浸一宿，别捣） 山茱萸（去核） 五味子 龙骨 官桂（各七钱半）

　　上为细末，入别捣药，研和令匀，炼蜜为丸，如桐子大。每服三十丸，空心用温酒下，日再。

　　肾沥汤（见痹。）

　　〔妊娠〕羚羊角散 治血风，身体疼痛，手足无力。

　　羚羊角（镑） 酸枣仁（炒） 生地黄 槟榔（各一两） 五加皮 防风 赤芍药 当归（酒洗）

　　骨碎补（炒） 海桐皮 川芎（各五钱） 甘草（三钱）

　　上为末，每服二钱，温酒调下。

　　安荣散 治子淋甚妙。

　　麦门冬（去心） 通草 滑石 当归 灯芯 甘草 人参 细辛（各五分）

　　上水煎服。

　　龙胆泻肝汤 治肝经湿热，两拗肿痛，或腹中疼痛，或小便涩滞等证。

　　龙胆草（酒拌，炒黄） 泽泻（各一钱） 车前子（炒） 木通 生地黄（酒拌） 当归（酒拌） 山栀（炒）

　　黄芩（炒） 甘草（各五分）

　　上水煎服。

　　加味逍遥散 八味丸（俱虚劳。）

　　地黄丸、肾气丸，即六味丸。（虚劳。）

　　地肤大黄汤 治子淋。

　　大黄（炒） 地肤草（各三两） 知母 黄芩（炒） 猪苓 赤芍药 通草 升麻 枳实（炒） 甘草（各二两）

　　上每服四钱或五钱，水煎服。

　　茅根汤（《三因》） 治产后诸淋。

　　白茅根（八两） 瞿麦 白茯苓（各四两） 葵子 人参（各二两） 蒲黄 桃胶 滑石 甘草（各一两） 紫贝（十个烧） 石首鱼枕石（二十个 ）

　　上锉为散，每服四钱，水一盏半，姜三片，灯芯二十茎，煎至七分，去渣温服。

　　亦可为末，木通煎汤调下。

　　第六册

　　小便数

　　茯苓琥珀汤（《宝鉴》） 治膏粱湿热内蓄，不得施化，膀胱窍涩，小便数而少，脐腹胀满，腰脚沉重，不得安卧，脉沉缓，时时带数。

　　茯苓（去皮） 白术 琥珀（各半两） 炙甘草 桂心（各三钱） 泽泻（一两） 滑石（七钱） 木猪苓（半两）

　　上为细末，每服五钱，煎长流甘澜水一盏调下，空心食前，待少时以美膳压之。

　　《内经》曰：甘缓而淡渗。热搏津液内蓄，脐胀腹满，当须缓之泄之，必以甘淡为主，是用茯苓为君。滑石甘寒，滑以利窍，猪苓、琥珀之淡以渗泄而利水道，故用三味为臣。脾恶湿，湿气内蓄则脾气不治，益脾胜湿，必用甘为助，故以甘草、白术为佐。咸入肾，咸味下泄为阴，泽泻之咸以泻伏水；肾恶燥，急食辛以润之，津液不行，以辛散之。桂枝味辛，散湿润燥，此为因用，故以二物为使。煎用长流甘澜水，使不助其肾气，大作汤剂，令直达于下而急速也。

　　卫真汤（《本事》） 治丈夫妇人元气衰惫，荣卫怯弱，真阳不固，三焦不和，上盛下虚，夜梦鬼交，觉来盗汗，面无精光，唇口舌燥，耳内蝉鸣，腰痛背倦，心气虚乏，精神不宁，惊悸健忘，饮食无味，日渐瘦悴，外肾湿痒，夜多小便，肿重冷痛，牵引小腹，足膝缓弱，行步艰难。妇人血海久冷，经候不调，或过期不至，或一月两来，赤白带下，漏分五色，子宫感寒，久不成孕，并皆治之。此药大能生气血，遇夜半子时肾水旺极之际，补肾实脏，男子摄血化精，诸病未萌之前，皆能制治，使不复为梗。

　　人参（一两半） 当归（酒浸，一宿） 青皮（去白） 丁香（各一两） 生地黄 川牛膝（童便、酒各半盏浸一宿。各二两） 白茯苓 木香 肉豆蔻 熟地黄（温水洗） 山药（各三两） 金钗石斛（五两）

　　上为细末，每三大钱，酒调下，盐汤亦得，空心食前一服，妇人诸病，童便同酒调，空心服。

　　又方 治男妇一切虚冷之疾，活血驻颜，减小便，除盗汗。治妇人久不生产，似带疾而非，时有遗沥。

　　山药（二两） 苍术（切，焙） 川楝子 茴香 吴茱萸（汤洗） 破故纸（炒） 胡芦巴（炒。各一两）

　　川姜（炮） 川乌（炮） 草乌（炮。各半两）

　　上各炮制如法，同为细末，醋糊丸，如梧子大。每服十五丸，空心温酒、盐汤任下，妇人艾醋汤下，日二服。耳目永不昏聋，髦发不白。

　　桑螵蛸散（《衍义》） 能安神魂，定心志，治健忘，小便数，补心气。

　　桑螵蛸 远志 菖蒲 龙骨 人参 茯苓 当归 龟板（醋炙。各一两）

　　上为末，每服二钱，人参汤调下。

　　菟丝子丸（《济生》） 治小便多，或致失禁。

　　菟丝子（酒蒸，二两） 牡蛎（ 取粉） 附子（炮） 五味子 鹿茸（酒炙。各一两） 肉苁蓉（酒浸，二两） 鸡 （炙） 桑螵蛸（酒炙。各半两）

　　为细末，酒糊丸，如梧子大。每服七十丸，空心盐汤、盐酒任下。

　　八味丸（虚劳。） 玄兔丹（白浊。） 鹿茸丸（溲血。）

　　姜附赤石脂朱砂丹 治小便数而不禁，怔忡多忘，魇梦不已，下元虚冷，遗尿精滑，或阳虚精漏不止，或肾气虚寒，脾泄肾泄等证。

　　附子（生） 干姜（各半两） 赤石脂（一两半，水飞）

　　上为细末，酒糊丸，绿豆大。每服十五至二三十丸，大便不和，米饮下；小便不禁，茯苓汤下。

　　五苓散 加减八味丸（俱消瘅。） 厘清散（白浊。） 四七汤（见气。） 辰砂妙香散（心痛。） 小菟丝子丸（白浊。） 六味地黄丸（虚劳。） 八正散（小便不通。） 脾约丸（大便不通。）

　　附方肉苁蓉丸 治禀赋虚弱，小便数亦不禁。

　　肉苁蓉（八两） 熟地黄（六两） 五味子（四两） 菟丝子（捣研，二两）

　　上为细末，酒煮山药糊和丸，如桐子大。每服七十丸，空心用盐、酒送下。

　　萆 丸 治小便频数。

　　上用川萆 一斤，为细末，酒煮面糊为丸，如梧子大。每服七十丸，食前用盐酒送下。

　　缩泉丸 治脬气不足，小便频多。

　　乌药 益智仁（各等分）

　　上为细末，酒煮山药糊和丸，如梧桐子大。每服五十丸，空心用盐酒下。

　　止夜起小便多方益智子（二十个，和皮锉碎） 赤茯苓（三钱）

　　上用水一碗，煎至六分，临睡热服。

　　猪肚丸 治小便频数。

　　猪肚（一个，以莲子一升，同煮一周日，取出去皮心，焙干为末） 舶上茴香 破故纸 川楝子母丁香（各一两）

　　上为细末，炼蜜丸，如梧子大，每服五十丸，空心温酒送下。

　　鸡 丸 治小便数而多。

　　鸡 （二两，微炙） 麦门冬（去心，焙） 熟地黄 黄连（去须） 龙骨（各一两） 土瓜根（半两）

　　上为细末，炼蜜和捣二三百杵，丸如桐子大。每服三十丸，食前米饮下。

　　治小便数，气少走泄。

　　上用香附子为末，食前汤、酒任调服。

　　双白丸 治下焦真气虚弱，小便频多，日夜无度。

　　白茯苓（去皮） 鹿角霜（各等分）

　　上为细末，酒煮糊和丸，如梧桐子大。每服三十丸，空心用盐汤送下。

　　第六册

　　小便不禁

　　二气丹 治虚寒小便不禁。（见恶寒。）

　　家韭子丸（《三因》） 治少长遗溺，及男子虚剧，阳气衰败，小便白浊，夜梦泄精。此药补养元气，进美饮食。

　　家韭（子炒，六两） 鹿茸（四两，酥炙） 肉苁蓉（酒浸） 牛膝（酒浸） 熟地黄 当归（各二两） 菟丝子（酒浸） 巴戟（去心。各一两半） 杜仲（炒） 石斛（去苗） 桂心 干姜（各一两）

　　上为末，酒糊丸，如桐子大。每服五十丸，加至百丸，空心食前盐汤、温酒任下。小儿遗尿者，多因胞寒，亦禀受阳气不足也，别作小丸服。

　　菟丝子丸（见小便数。）

　　固脬丸菟丝子（二两，制） 茴香（一两） 附子（炮，去皮脐） 桑螵蛸（炙焦。各半两） 戎盐（二钱五分）

　　上为细末，酒煮面糊为丸，如梧子大。每服三十丸，空心米饮下。

　　白茯苓散白茯苓 龙骨 干姜（炮） 附子（炮，去皮脐） 续断 桂心 甘草（炙。各一两） 熟地黄 桑螵蛸（微炒。各二两）

　　上锉碎，每服四钱，水一盏，煎六分，食前温服。

　　鹿茸散 治小便不禁，阴痿脚弱。

　　鹿茸（二两，去毛，酥炙） 韭子（微炒） 羊踯躅（酒拌炒干） 附子（炮） 泽泻 桂心（各一两）

　　上为细末，每服二钱，食前粥饮调服。

　　菟丝子散 治小便多或不禁菟丝子（二两，酒浸三日，晒干，另捣为末用） 牡蛎（ 粉） 附子（炮，去皮脐） 五味子（各一两）

　　鸡 （中黄皮，微炒） 肉苁蓉（各二两，酒浸，炙黄）

　　上制服法同上。

　　桑螵蛸散 治小便频数，如稠米泔色，由劳伤心肾得之。

　　桑螵蛸（盐炙） 远志（去心） 龙骨 石菖蒲（盐炙） 人参 茯神（去木） 鳖甲（醋炙） 当归（各等分）

　　上为细末，每服二钱，临卧人参汤调服。

　　鹿角霜丸 治上热下焦寒，小便不禁。

