<!-- { "loadSidebar": true } -->
　　上用鹿角带顶骨者，不拘多少，锯作挺子，长三寸，洗了用水桶内浸，夏三冬五昼夜，用浸水同入锅内煮之，觉汤少添温汤，日夜不绝，候角酥糜为度，轻漉出，用刀刮去皮，如雪白，放在筛子上，候自干，微火焙之，其汁慢火煎为膏，候角极干，为细末，酒糊和丸，如桐子大。每服三四十丸，空心温酒、盐汤任不。

　　阿胶饮 治小便遗失。

　　阿胶（炒，三两） 牡蛎（烧粉） 鹿茸（酥炙） 桑螵蛸（酒炙，无则缺之，或以桑耳代。各等分）

　　上锉散，每服四钱，水一盏，煎七分，空心服。

　　鹿茸散 治肾脏虚，腰脐冷疼，夜遗小便。

　　鹿茸（去毛，酥炙黄） 乌贼鱼骨（去甲，微炙。各三两） 白芍药 当归 桑寄生 龙骨（另研）

　　人参（各一两） 桑螵蛸（一两半，中劈破，慢火炙黄）

　　上为细末，入龙骨同研令匀，每服一钱，用温酒调，空心、日晚、临卧各一服。

　　泽泻散 治遗尿，小便涩。

　　泽泻 牡丹皮 牡蛎（ 为粉） 鹿茸（去毛，酥炙） 赤茯苓 桑螵蛸（微炒） 阿胶（捣碎，炒黄。

　　各一两）

　　上为细末，每服二钱，食前酒调服。

　　茯苓丸 治心肾俱虚，神志不守，小便淋沥不止，用赤茯苓、白茯苓等分，为细末，以新汲水 洗，澄去筋脉，控干，复研为末，别取地黄汁与好酒，同于银石器内熬成膏，搜和丸，如弹子大。每服一丸，细嚼，空心用盐酒送下。

　　牡蛎丸牡蛎（白者三两，盛瓷器内，更用盐泥四两，盖头铺底，以炭五斤烧半日，取出研） 赤白脂（三两，捣碎，醋拌匀湿，于生铁铫子内慢火炒令干，二味各研如粉）

　　上同研匀，酒煮糊丸，如梧子大。每服五十丸，空心盐汤下。

　　白薇散白薇 白蔹 白芍药（各等分）

　　上为末，每服二钱，粥饮调下。

　　鸡肠散黄鸡肠（雄者四具，切破，净洗，炙令黄） 黄连（去须） 肉苁蓉（酒浸，切，焙） 赤石脂（另研） 白石脂（另研） 苦参（各五两）

　　上为细末，更研匀，每服二钱，食前酒调服，日二夜一。

　　神芎导水丸（痰饮。） 大菟丝子丸（咳嗽。） 加味逍遥散（虚劳。） 补中益气汤（劳倦。） 六味丸八珍汤（俱虚劳。）

　　补脬饮 治产后伤动，胞破不能小便而淋漏。

　　生黄丝绢（一尺，剪碎） 白牡丹（根皮，用千叶者） 白芨（各一钱，俱为末）

　　上用水一碗，煮至绢烂如饧，空心顿服。服时不得作声，作声则不效。

　　桑螵蛸散 治阳气虚弱，小便频数，或为遗尿。

　　桑螵蛸（三十个，炒） 鹿茸（酥炒） 黄 （各三两） 牡蛎（煨） 人参 赤石脂 浓朴（各二两）

　　上为末，每服二钱，空心粥饮调服。

　　第六册

　　遗精

　　〔镇固〕秘真丸（河间） 治白淫，小便不止，精气不固，及有余沥，及梦寐阴人通泄。

　　龙骨（一两） 大诃子皮（五枚） 缩砂仁（半两） 朱砂（一两，研细，留一分为衣）

　　上为末，面糊丸，绿豆大。每服一二十丸，空心温酒、熟水任下，不可多服。

　　八仙丹（《本事》） 治虚损，补精髓，壮筋骨，益心智，安魂魄，令人悦泽，驻颜轻身，延年益寿，闭固天癸。

　　伏火朱砂 真磁石 赤石脂 代储石 石中黄 禹余粮石 乳香 没药（各一两）

　　上为末，研匀极细，糯米浓饮丸，桐子大。或豆大，每服一粒，空心盐汤下。

　　金锁正元丹（《和剂》） 治真气不足，吸吸短气，四肢倦怠，脚膝酸软，目暗耳鸣，遗精盗汗，一切虚损之证。

　　五倍子（八两） 补骨脂（酒浸炒，十两） 肉苁蓉（洗） 紫巴戟（去心） 葫芦巴（炒。各一斤） 茯苓（去皮，六两） 龙骨（二两） 朱砂（三两，别研）

　　上为末，入研药令匀，酒糊丸，如梧子大。每服二十丸，空心温酒、盐汤任下。

　　王荆公妙香散 安神闭精，定心气。

　　龙骨（五色者） 益智仁 人参（各一两） 白茯苓（去皮） 远志（去心） 茯神（去木。各半两） 朱砂（研） 甘草（炙。各二钱半）

　　上为细末，每服二钱，空心用温酒调服。

　　真珠丸 治虚劳梦泄，镇精。

　　真珠（六两，以牡蛎六两，用水同煮一日，去牡蛎，取真珠为末）

　　上为细末，却入水于乳钵内研，三五日后，宽着水飞过，候干，用蒸饼和丸，如梧子大。每服二十丸，食前温酒送下。

　　〔涩补〕金锁丹（《本事》） 治梦泄遗精，关锁不固。

　　舶上茴香 葫芦巴 破故纸（炒） 白龙骨（各一两） 木香（一两半） 胡桃（三十个。去壳研膏）

　　羊肾（三对，取开，用盐半两擦炙熟，捣研如膏）

　　上为末，和二膏研匀，酒浸蒸饼杵熟，丸如桐子大。每服三五十丸，空心盐汤下。

　　固真丹（《宝鉴》）

　　晚蚕蛾（二两） 肉苁蓉 白茯苓 益智（各一两） 龙骨（半两，另研）

　　上为细末，用鹿角胶酒浸化开，丸如桐子大。每服三粒，空心温酒下，干物压之。

　　补真玉露丸 治阳虚阴盛，精脱，淫泺胫酸。

　　白茯苓（去皮） 白龙骨（水飞） 韭子（酒浸，炒） 菟丝子（酒浸。各等分，火日修合）

　　上为末，醋糊丸，如桐子大。每服五十丸，温酒、盐汤下，空心食前，待少时以美膳压之。

　　金锁玉关丸 治遗精白浊，心虚不宁。

　　鸡头肉 莲子肉 莲花蕊 藕节 白茯苓 白茯神 干山药（各二两）

　　上为细末，用金樱子二斤，去毛茨捶碎，水一斗，熬至八分，去滓，再熬成膏，仍用少面糊和为丸，如梧子大。每服五七十丸，不拘时，温米饮送下。

　　固真散 治才睡着即泄精。

　　白龙骨（一两） 韭子（一合）

　　上为细末，每服二钱匕，空心用酒调服。此二药大能涩精，固真气，暖下元。

　　〔凉补涩〕以苦坚之，降火滋阴。

　　珍珠粉丸（洁古） 治白淫，梦遗泄精，及滑出不收。

　　黄柏皮（新瓦上炒赤） 真蛤粉（各一斤）

　　上为细末，滴水丸，如桐子大。每服百丸，空心温酒送下。

　　法曰：阳盛乘阴，故精泄也。黄柏降火，蛤粉咸而补肾阴。

　　大凤髓丹（海藏） 治心火狂阳太盛，补肾水真阴虚损，心有所欲，速于感动，应之于肾，疾于施泄。此方固真元，降心火，益肾水，神效。

　　黄柏（炒，二两） 缩砂（一两） 甘草（半两） 半夏（炒） 木猪苓 茯苓 莲花蕊 益智仁（各二钱五分）

　　上为末，芡实粉打糊为丸，如桐子大。每服五七十丸。

　　用黄柏、甘草、缩砂三味，为正凤髓丹；只用黄柏、甘草二味，为小凤髓丹。古人云：泻心者，非也，乃泻相火，益肾水之剂。

　　清心丸（《本事》） 治经络热，梦遗，心忡恍惚，膈热。

　　上用好黄柏皮一两，研为细末，生脑子一钱，同研匀，炼蜜为丸，如桐子大。每服十丸，加至十五丸，浓煎麦门冬汤下。

　　滋肾丸（见小便不通。）

　　既济丹 治水火不济，心有所感，白浊遗精，虚败不禁，肾虚不摄精髓，久而不治，若更多服热药，遂致日增其病，腰脚无力，日渐羸弱。

　　天门冬（去心，焙） 桑螵蛸（蜜炙） 黄连（去须） 鸡 （炒） 麦门冬（去心，焙） 海螵蛸（蜜炙）

　　远志（去心） 牡蛎（ ） 龙骨（五色者） 泽泻（各一两）

　　上为细末，炼蜜丸，如梧子大，朱砂为衣。每服三十丸，空心用灯芯、枣汤吞下，日二三服。

　　〔热补涩〕桂枝加龙骨牡蛎汤（《金匮》） 夫失精家，少腹弦急，阴头寒，目眩发落，脉极虚芤迟，为清谷亡血失精，脉得诸芤动微紧，男子失精，女子梦交，此方主之。

　　桂枝 芍药 生姜（各三两） 甘草（二两） 大枣（十二枚） 龙骨（ ） 牡蛎（ 。各三两）

　　上七味，以水七升，煮取三升，分温三服。

　　天雄散（《金匮》）

　　天雄（炮） 龙骨（各三两） 白术（八两） 桂枝（六两）

　　上四味，杵为散，酒服半钱匕，日三服，不知，稍增之。

　　玉华白丹（《和剂》） 清上实下，助养根元，扶衰救危，补益脏腑。治五劳七伤，夜多盗汗，肺痿虚损，久嗽上喘，霍乱转筋，六脉沉伏，唇口青黑，腹胁刺痛，大肠不固，小便滑数，梦中遗泄，肌肉瘦悴，目暗耳鸣，胃虚食减，久疟久痢，积寒痼冷，诸药不愈者，服之如神。

　　钟乳粉（炼成者，一两） 白石脂（净瓦阁起 红，研细水飞） 阳起石（用甘锅，于大火中 令通红，取出酒淬，放阴地令干。各半两） 左顾牡蛎（七钱，洗，用韭叶捣汁，盐泥固济，火 ，取白者）

　　上四味，各研令极细如粉，方拌和作一处令匀，研一二日，以糯米粉煮糊为丸，如芡实大，入地坑出火毒一宿。每服一粒，空心浓煎人参汤放冷送下，熟水亦得。常服温平，不仅不燥，泽肌悦色，祛除宿患。妇人久无妊者，以当归、熟地黄浸酒下，便有符合造化之妙。或久冷崩带虚损，脐腹撮痛，艾醋汤下，服毕以少白粥压之。忌猪羊血、绿豆粉，恐解药力。尤治久患肠风脏毒。

　　正元散（自汗。） 养正丹（见气。） 鹿茸丸（溲血。） 山药丸（腰痛。） 大菟丝子丸（咳嗽。）

　　固阳丸（《和剂》）

　　黑附子（炮，三两） 川乌头（炮，二两） 白龙骨（一两） 补骨脂 舶上茴香 川楝子（各一两七钱）

　　上为末，酒糊丸，如桐子大。每服五十丸，空心温酒送下。

　　益智汤 治肾经虚寒，遗精白浊，四肢烦倦，时发蒸热。

　　鹿茸（去毛，酥炙） 巴戟（去心） 肉苁蓉（酒洗） 附子（炮，去皮脐） 桂心 山茱萸 白芍药防风 枸杞子 牛膝（酒浸） 熟地黄（酒浸） 甘草（炙。各一钱）

　　上作一服，水二盅，生姜五片，盐少许，煎一盅，空心服。

　　鹿茸益精丸 治心虚肾冷，漏精白浊。

　　鹿茸（去毛，酥炙黄） 桑螵蛸（瓦上焙） 肉苁蓉 巴戟（去心） 菟丝子（酒浸） 杜仲（去粗皮，切，姜汁炒去丝） 益智仁 禹余粮（火 醋淬） 川楝子（去皮核，取肉焙） 当归（各三两） 韭子（微炒） 破故纸（炒） 山茱萸 赤石脂 龙骨（另研。各半两） 滴乳香（二钱半）

　　为细末，酒煮糯米糊为丸，如桐子大。每服七十丸，食前白茯苓煎汤送下。

