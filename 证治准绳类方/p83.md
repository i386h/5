<!-- { "loadSidebar": true } -->
　　固精丸 治嗜欲过度，劳伤肾经，精元不固，梦遗白浊。

　　肉苁蓉（酒浸，焙干） 阳起石（火 ，研细） 鹿茸（去毛，酥炙） 川巴戟（去心，酒浸） 赤石脂（火七次） 白茯苓（去皮） 附子（炮，去皮脐） 鹿角霜 龙骨（生用） 韭子（炒，各等分）

　　上为细末，酒煮糊为丸，如梧子大。每服七十丸，空心用盐汤送下。

　　心肾丸 治水火不济，心下怔忡，夜多盗汗，便赤梦遗。

　　牛膝（去苗，酒浸） 熟地黄 苁蓉（酒浸。各二两） 菟丝子（酒浸，研，三两） 鹿茸（去毛，酥炙）

　　附子（炮，去皮脐） 人参（去芦） 黄 （蜜炙） 五味子 茯神（去木） 山药（炒） 当归（去芦 酒浸） 龙骨（ ） 远志（甘草水煮，剥去心，姜汁炒。各一两。）

　　上为细末，酒煮糊丸，如桐子大。每服七十丸，空心枣汤送下。

　　秘精丸 治元气不固，遗精梦泄。

　　大附子（炮，去皮脐） 龙骨（ 通赤） 肉苁蓉（酒浸一宿） 牛膝（酒浸，焙干） 巴戟（去心。各一两）

　　上为细末，炼蜜丸，如梧桐子大。每服三十丸，空心盐酒或盐汤下。

　　水中金丹 治元脏气虚不足，梦寐阴人，走失精气。

　　阳起石 木香 乳香（研） 青盐（各二钱半） 杜仲（去皮，姜汁制炒） 骨碎补（炒） 茴香（炒。各半两） 白龙骨（一两，紧者，捶碎，绢袋盛，大豆同蒸，豆熟取出，焙干，研） 黄狗肾（一对，用酒一升煮熟，切作片，焙干） 白茯苓（一两，与肾为末）

　　上为细末，酒煮面糊为丸，如皂子大。每服二丸，空心用温酒下。忌房事。

　　香茸丸 滋补精血，益养真元。治下焦阳竭，脐腹 痛，饮食减少，目视茫茫，夜梦鬼交，遗泄失精，肌肉消瘦。

　　鹿茸 糜茸（二味俱用火燎去毛，酥炙。各二两） 麝香（别研，半两） 沉香 五味子 白茯苓（去皮） 白龙骨（火 ） 肉苁蓉（酒浸一宿，切，焙干。各一两）

　　上为细末，和匀，用熟地黄三两，焙干为细末，以酒二升熬成膏搜药，入臼内捣千杵，如硬，更入酒少许，丸如梧子大。每服五十丸，空心温酒、盐汤任下。

　　既济固真丹 治水火不既济，精神恍惚，头目昏眩，阳道痿弱，阴湿多汗，遗沥失精，脾胃虚怯，心肾不宁。凡肾水欲升而沃心，心火欲降而滋肾，则坎离既济，阴阳协和，火不炎上则神自清，水不渗下则精自固。常服壮阳固气，温脾益血。

　　白茯苓 沉香 肉苁蓉（酒浸一宿，如无，以鹿茸酥炙代之） 北五味子 附子 龙骨（各一两）

　　川巴戟（去心） 当归（酒浸） 川椒（去目。各半两） 柏子仁（去壳，炒） 酸枣仁（去壳，炒） 金铃子（去核，炒） 菟丝子（酒浸，别研） 益智仁 补骨脂（炒。各二两）

　　上共为细末，酒糊为丸，如梧桐子大。以辰砂末三钱为衣，每服五七十丸，空心用盐酒送下。

　　内固丸 涩精健阳。

　　天雄 龙骨 鹿茸 牡蛎 韭子（各半两）

　　上为细末，酒煮面糊丸，如桐子大。每服三十丸，空心冷酒送下，临卧再服。

　　〔平补〕心肾丸 治心肾不足，精少血燥，心下烦热，怔忡不安，或口干生疮，目赤头晕，小便赤浊，五心烦热，多渴引饮，但是精虚血少，不受峻补，并宜服之。

　　菟丝子（淘净酒蒸，捣） 麦门冬（去心。各二两）

　　上为细末，炼蜜丸，如桐子大。每服七十丸，空心食前盐汤下。

　　枸杞丸 补精气。

　　枸杞子（冬采者佳） 黄精（各等分）

　　为细末，二味相和，捣成块，捏作饼子，干复研末，炼蜜为丸，如梧子大。每服五十丸，空心温水送下。

　　葛玄真人百补交精丸 治梦泄，精滑不禁。

　　熟地黄（酒浸一宿，切，焙干，四两） 五味子（去梗，六两） 杜仲（去粗皮，锉碎，慢火炒断丝，三两） 山药 牛膝（去苗锉碎，酒浸一宿，焙干） 肉苁蓉（酒浸一宿，切碎焙干。各二两） 泽泻 山茱萸（去核） 茯神（去木） 远志（去心） 巴戟（去心） 石膏（火 赤，去火毒） 柏子仁（微炒，另研） 赤石脂（各一两）

　　上为细末，炼蜜丸，如梧子大。每服二十丸，空心酒送下，男女并宜服之。

　　柏子仁丸 治虚劳梦泄。

　　柏子仁 枸杞子（炒。各一两） 地肤子（一两半） 韭子（三两，须十月霜后采者，酒浸，曝干微炒）

　　上为细末，以煮枣肉和捣百余杵，丸如梧子大。每服三十丸，空心及晚食前以粥饮下。

　　九龙丹 治精滑。

　　枸杞子 金樱子（去核） 莲花须 芡实（去壳） 莲肉 山茱萸肉 当归（酒洗） 熟地黄（酒蒸，另研） 白茯苓（各二两）

　　上为末，酒糊丸，如桐子大。每服百丸，或酒或盐汤送下。如精滑便浊者，服二三日，溺清如水，饮食倍常，行步轻健。

　　固本锁精丸 治元阳虚惫，精气不固，梦寐遗精，夜多盗汗，及遗泄不禁等症。此药大补元气，涩精固阳，累有神效。

　　山药 枸杞子 北五味子 山茱萸肉 锁阳 黄柏（酒拌晒干，炒赤） 知母（酒拌晒干，炒，各二两） 人参 黄 石莲肉 海蛤粉（各二两半）

　　上为细末，用白术六两碎切，用水五碗，煎至二碗，将术捣烂，再用水五碗，煎二碗，去滓，与前汁同熬至一碗如膏，搜和前药为丸，如桐子大。每服六七十丸，空心盐汤或温酒下。

　　〔疏滞养窍〕以行为止猪苓丸（《本事》）

　　用半夏一两，破如豆大。猪苓末二两，先将一半炒半夏色黄，不令焦，出火毒，取半夏为末，糊丸桐子大，候干，更用前猪苓末一半同炒微裂，入砂瓶内养之。空心温酒、盐汤下三四十丸，常服于申未间，温酒下。

　　半夏有利性，而猪苓导水，盖肾闭，导气使通之意也。

　　四七汤（见气。） 白丸子（中风。）

　　威喜丸（《和剂》） 治丈夫元阳虚惫，精气不固，余沥常流，小便浊，梦寐频泄。及妇人血海久冷，白带、白漏、白淫，下部常湿，小便如米泔，或无子息。

　　黄蜡（四两） 白茯苓（去皮，四两，作块，用猪苓二钱半，同于瓷器内煮二十余沸，出，日干，不用猪苓）

　　上以茯苓为末，熔黄蜡搜为丸，如弹子大。空心细嚼，满口生津，徐徐咽服，以小便清为度。忌米醋，尤忌使性气，只吃糠醋。

　　厘清饮（白浊。）

　　三仙丸 治梦泄。

　　益智仁（二两，用盐二两炒，去盐） 乌药（一两半，炒） 山药（一两，为末打糊）

　　上为细末，用山药末煮糊和丸，如梧桐子大。每服五十丸，用朱砂末为衣，空心临卧以盐汤送下。凡病精泄不禁，自汗头眩虚极，或寒或热，用补涩之药不效，其脉浮软而散，盖非虚也，亦非房室过度，此无他，因有所睹，心有所慕，意有所乐，欲想方兴，不遂所欲，而致斯疾。既以药补，且固不效，将何治之？缘心有爱则神不归，意有想则志不宁。当先和荣卫，荣卫和则心安；次调其脾，脾气和则志舍定。心肾交媾，精神内守，其病自愈。其法用人参三钱，当归一钱，洗焙为末，作三服，糯米饮调服，服毕自汗止而寒热退。头眩未除，川芎三钱，人参一钱，焙为末，作三服，沸汤调服。头眩遂瘥，精不禁者，用白芍药半两，丁香三钱，木香三钱，锉散，每服用生姜五片，枣二枚，以水同煎，空心服。即心安神定，精固神悦。

　　紫雪（见发热。） 沉香和中丸（即滚痰丸，见痰饮。） 导赤散（见发热。） 温胆汤（见惊。） 神芎丸（头痛。） 倒仓法（积聚。） 二陈汤（痰饮。）

　　乌金散 疗虚梦泄，遗精不禁。

　　上用九肋鳖甲，不以多少，去裙 ，净洗过，烧灰存性，研为细末，每服一字，用清酒小半盏，童便小半盏，陈葱白七八寸，同煎至七分，去葱白和滓，日西时服，须臾得粘臭汗为度，次日进粟米粥，忌食他物。

　　治男子梦与鬼交，心神恍惚。

　　刮鹿角屑三指撮，日二服，酒下。《食疗》同。（本草云：鹿角屑逐恶气、恶血。）

　　〔治心〕定志丸（见惊。） 辰砂妙香散（心痛。） 交感汤（未考。） 灵砂丹（呕吐。）

　　远志丸（《济生》）

　　茯神（去木） 白茯苓（去皮） 人参 龙齿（各一两） 远志（去心，姜汁浸） 石菖蒲（各一两）

　　上为末，蜜丸桐子大，以辰砂为衣。每服七十丸，空心热姜汤下。

　　茯神汤 治欲心太炽，思想太过，梦泄不禁，夜卧不宁，心悸。

　　茯神（去皮。一钱半） 远志（去心） 酸枣仁（炒。各一钱二分） 石菖蒲 人参 白茯苓（各一钱）

　　黄连 生地黄（各八分） 当归（一钱，酒洗） 甘草（四分）

　　水二盅，莲子七枚，捶碎，煎八分，食前服。

　　第六册

　　赤白浊

　　清心莲子饮（《和剂》） 治心虚有热，小便赤浊。

　　黄芩 麦门冬（去心） 地骨皮 车前子 甘草（炙，各一钱） 石莲肉 白茯苓 黄 （蜜炙） 人参（各七分半）

　　一方，加远志、石菖蒲（各一钱）。

　　上另用麦门冬二十粒，水二盏，煎一盅，水中沉冷，空心温服。发热，加柴胡、薄荷。

　　萆 厘清饮（《杨氏》） 治真元不固，不时白浊或小便频数，凝如膏糊等证。

　　益智仁 川萆 石菖蒲 乌药（各等分）

　　上 咀，每服四钱，水一盏，入盐一捻，煎七分，食前温服。一方，加茯苓、甘草。

　　苍白二陈汤 即二陈汤加二术。（痰饮。）

　　四苓散（溲血。）

　　玄菟丹（《和剂》） 治三消渴利神药。常服禁遗精，止白浊，延年。

　　菟丝子（酒浸通软，乘湿研，焙干，别取末，十两） 五味子（酒浸，别为末秤，七两） 白茯苓 干莲肉（各三两）

　　上为末，别碾干山药末六两，将所浸酒余者添酒煮糊，搜和得所，捣数千杵，丸如梧子大。每服五十丸，空心食前米饮下。

　　八味丸（虚劳。）

　　小菟丝子丸（《和剂》） 治肾气虚损，五劳七伤，少腹拘急，四肢酸疼，面色黧黑，唇口干燥，目暗耳鸣，心忪气短，夜梦惊恐，精神困倦，喜怒无常，悲忧不乐，饮食无味，举动乏力，心腹胀满，脚膝痿缓，小便滑数，房室不举，股内湿痒，水道涩痛，小便出血，时有遗沥，并宜服之，久服填骨髓，续绝伤，补五脏，去万病，明视听，益颜色，轻身延年，聪耳明目。

