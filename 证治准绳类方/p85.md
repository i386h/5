<!-- { "loadSidebar": true } -->
　　羌活 酒黄柏（各一钱） 升麻 柴胡 苍术 黄芩（各五分） 防风 猪苓 麻黄根（各三分） 本 甘草（炙） 当归身（各二分） 红花（一分） 泽泻（四分）

　　水二盏，煎一盏，临卧服。忌同前。

　　椒粉散（东垣）

　　麻黄根（一钱） 黑狗脊 蛇床子（各五分） 斑蝥（两枚） 猪苓 当归身 川椒（各三分） 轻粉红花（各少许） 肉桂（二分）

　　上为极细末，干掺上。避风寒湿冷处坐卧。

　　大蒜丸 治阴汗湿痒。

　　上用大蒜，不以多少，煨，剥去皮烂研，同淡豆豉末搜丸，如梧子大，朱砂为衣。每服三十丸，枣子，灯芯煎汤送下。

　　青娥丸 治同上，酒服五十丸，大效。（见腰痛。）

　　治阴汗湿痒方炉甘石（二钱半） 真蛤粉（一钱二分半）

　　上为粉扑敷。

　　治阴汗不止方 小安肾丸，用于旧酱煎汤，入盐少许吞下。（见喘。）

　　又洗方 蛇床子酒浸炒，白矾，陈酱煎水淋洗。

　　〔阴肿痛〕蟠葱散（《和剂》） 治男子妇人脾胃虚冷、攻筑心腹，胁肋刺痛，胸膈痞闷，背膊连项拘急疼痛，不思饮食，时或呕逆，霍乱转筋，腹冷泄泻，膀胱气刺，小肠及外肾肿痛。及治妇人血气攻刺， 瘕块硬，带下赤白，或发寒热，胎前产后恶血不止，脐腹疼痛，一切虚冷。

　　延胡索（三两） 苍术（泔浸一宿，去皮） 甘草（ 。各半斤） 茯苓（白者，去皮） 蓬术 三棱（煨）

　　青皮（去白。各六两） 丁皮 缩砂仁 槟榔（各四两） 肉桂（去粗皮） 干姜（炮。各二两）

　　上捣罗为末，每服二钱，水一盏，连根葱白一茎，煎七分，空心食前稍热服。

　　五苓散（消瘅。） 六君子汤 四物汤（并虚劳。）

　　治阴忽疼痛桃仁（汤浸，去皮尖双仁，麸炒微黄） 苦楝子 香子 没药（各一两）

　　上为细末，每服二钱 食前热酒调服。

　　治蚯蚓吹肾囊肿方用盐汤洗之，又以炒盐包熨痛处。

　　〔阴吹〕猪膏发煎（仲景）

　　猪膏（半斤） 乱发（鸡子大，三枚）

　　上二味，和膏中煎之，发消药成。分再服，病从小便出。

　　蝉蜕散 治脬囊肿，小儿坐地为蚓或蚁吹着。

　　蝉蜕（半两。）

　　上用水一碗，煎汤洗，再温再洗。仍与五苓散加灯芯煎服。

　　第六册

　　疝

　　〔治外束之寒〕丁香楝实丸（东垣） 治男子七疝，痛不可忍，妇人瘕聚带下。

　　当归（去芦） 附子（炮，去皮脐） 川楝子 茴香（炒。各一两）

　　上四味，锉碎，以好酒三升同煮，酒尽焙干，作细末，每药末一两，再入下项药：丁香 木香（各五分，作二钱） 全蝎（十三个） 玄胡索（五钱，一作一两）

　　上四味，同为细末，入前项当归等末拌匀，酒糊丸，如桐子大。每服三十丸至百丸，空心食前温酒送下。（一方无当归、木香，名苦楝丸。）

　　沉香桂附丸（《宝鉴》） 治中气虚弱，脾胃虚寒，饮食不美，气不调和，退阴助阳，除脏腑积冷，心腹疼痛，胁肋膨胀，腹中雷鸣，面色不泽，手足厥逆，便利无度。又治下焦阳虚，及疗七疝，痛引小腹不可忍，腰屈不能伸，喜热熨稍缓。

　　沉香 附子（炮，去皮脐） 川乌（炮，去皮脐） 干姜（炮） 良姜（炒） 官桂 吴茱萸（汤浸去苦） 茴香（炒。各一两）

　　上研为末，醋煮面糊为丸，如桐子大。每服五十丸至七八十丸，食前米饮下，日二。忌生冷。

　　丁香疝气丸（东垣） 治肾疝。

　　当归 茴香（各一两） 玄胡索 甘草梢（各五钱） 麻黄根节 丁香 川乌 肉桂 防己（各二钱半） 羌活（七钱半） 全蝎（三十个）

　　上为细末，酒糊丸，如豌豆大。每服五十丸，淡盐汤、温酒送下，须空心宿食消尽服之。

　　当归四逆汤（《宝鉴》）

　　当归梢（七分） 附子（炒） 官桂 茴香（炒） 柴胡（各五分） 芍药（四分） 玄胡索 川楝子茯苓（各三分） 泽泻（二分）

　　上研为粗末，都作一服，水煎，空心服。

　　天台乌药散（东垣）

　　天台乌药 木香 茴香（炒） 青皮（去白） 良姜（炒。各五钱） 槟榔（锉，二枚） 川楝子（十个）

　　巴豆（十四枚）

　　上八味，先以巴豆打碎，同楝实用麸炒，候黑色，去巴豆、麸俱不用，外为细末，每服一钱，温酒调下，痛甚者，炒生姜热酒下。

　　川苦楝散（东垣）

　　木香 川楝子（锉细，用巴豆十粒打破，一处炒黄，去巴豆） 茴香（盐一匙，炒黄去盐，各一两）

　　上为细末，每服二钱，空心食前温酒调下。

　　木香楝子散（《易简》） 治小肠疝气，膀胱偏坠，久药不效者，服此神效。

　　川楝子（三十个，巴豆二十枚同炒黄赤色，去巴豆不用。） 萆 （半两） 石菖蒲（一两，炒） 青木香（一两，炒） 荔枝核（二十枚，炒）

　　上研为细末，每服二钱，入麝香少许，空心炒茴香盐酒调下。

　　乌头桂枝汤（仲景）

　　乌头上一味，以蜜二斤，煎减半，去滓，以桂枝汤五合解之，得一升后，初服二合不知，即服三合，又不知，复加至五合。其知者如醉状，得吐者为中病。（桂枝汤方见伤湿。）

　　乌头煎（仲景）

　　乌头（大者五枚，熬，去皮，不 咀）

　　上以水三升，煮取一升，去滓，纳蜜二升，煎令水气尽，取二升，强人服七合，弱人服五合，不瘥，明日更服，又不可日再服。

　　葫芦巴丸（《和剂》） 治小肠疝气，偏坠阴肿，小腹有形如卵，上下来去，痛不可忍，或绞结绕脐攻刺，呕吐闷乱。

　　葫芦巴（炒，一斤） 茴香（盐炒，十二两） 吴茱萸（洗 炒，十两） 川楝子（去核，炒，一斤二两） 巴戟（去心，炒） 川乌（炮，去皮。各六两）

　　上为末，酒糊丸，如桐子大。每服十五丸至二十丸，空心温酒下。小儿五丸，茴香汤下，食前。一方，有黑牵牛。

　　〔治内郁之湿热〕加味通心散（《得效》） 治肾与膀胱实热，小肠气痛，小腑不通。

　　瞿麦穗 木通（去皮节） 栀子（去壳） 黄芩 连翘 甘草 枳壳（去穣） 川楝子（去核，各等分）

　　上锉散，每服五钱 水一盏半，灯芯二十茎，车前草五茎同煎，空心温服。

　　八正散 治肾气实热，脉洪数，小腹、外肾、肛门俱热，大小便不利作痛。每服四钱，灯芯二十茎，枳壳半斤去瓤煎，食前温服。热盛加淡竹叶二十皮。（方见小便不通。）

　　加减柴苓汤 治诸疝。此和肝肾，顺气消疝治湿之剂。

　　柴胡 甘草 半夏 茯苓 白术 泽泻 猪苓 山栀（炒） 山楂 荔枝核（各等分）

　　上咀片，水二盅，姜三片，煎至八分，空心服。

　　〔寒热兼施〕蒺藜汤（《宝鉴》） 治阴疝牵引小腹痛，诸厥疝即阴疝也，房欲劳痛不可忍者。

　　蒺藜（炒，去尖） 附子（炮，去皮脐） 山栀仁（各等分）

　　上为末，每服三钱，水一盏半，煎至七分，食前温服。

　　丹溪方橘核 桃仁 栀子 吴茱萸 川乌（各等分）

　　上研，水煎服。

　　治疝作急痛苍术 香附子（俱盐炒） 茴香（炒。为佐） 黄柏（酒炒，为君） 青皮 玄胡索 益智 桃仁（为臣） 附子（盐水炒） 甘草（为使）

　　上研末，作汤服后，一痛过，更不再作矣。

　　仓卒散 治寒疝入腹，心腹卒痛，及小肠膀胱气 刺，脾肾气攻，挛急极痛不可忍，屈伸不能，腹中冷重如石，白汗出。

　　山栀子（四十九个，烧半过） 附子（一枚，炮）

　　上锉散，每服二钱，水一盏，酒半盏，煎七分，入盐一捻，温服即愈。暑证，香薷散加瞿麦、木通，每服四钱，盐少许，煎服。

　　〔补〕当归生姜羊肉汤 治寒疝腹中痛，及胁痛里急者。

　　当归（三两） 生姜（五两） 羊肉（一斤）

　　水八升，煮取三升，温服七合，日三服。若寒多者，加生姜十片。痛多而呕者，加陈皮二两，白术一两。加生姜等者，亦加水五升，煮取三升二合服之。

　　补肾汤 治寒疝入腹，小肠 痛，时复泄泻，胸膈痞塞。

　　沉香（五分） 人参 茯苓 附子（炮，去皮脐） 黄 白术 木瓜（各一钱半） 羌活 芎紫苏 炙甘草（各一钱）

　　上作一服，水二盅，姜三片，红枣一枚，煎一盅，食前服。呕吐加半夏一钱，生姜七片，煎服。

　　〔泻〕敌金丸 治疝气，外肾肿胀极大，或生疮出黄水，其痛绕腹，寒热往来。

　　京三棱（煨） 蓬术（煨） 猪苓 白附子 萝卜子 赤芍药 黑牵牛 川楝子 山茵陈青木香 陈橘皮 五灵脂 海藻（酒浸，焙） 穿山甲（灰火煨焦） 姜黄 小 香 海浮石（米醋浸， 红醋淬，再 再淬，黑色为度，各一两） 青皮（去白，二两，一两生用，一两锉，以斑蝥五十枚，去头足翅同炒黄色，去斑蝥） 香附子（净三两，一两生用，一两以巴豆五十粒去壳同炒色焦，去巴豆不用） 泽泻（一两半） 南木香（半两） 丁香（二钱半）

　　上为细末，酒煮面糊为丸，如梧子大。每服二十丸，用温酒下。此药能泄，斟酌用之。

　　腰子散 治肾气作痛。

　　黑牵牛（炒熟） 白牵牛（炒熟，等分）

　　为细末，每用三钱，猪腰子一对，薄切开，缝入川椒五十粒，茴香一百粒，以牵牛末遍掺入腰子中，线扎，湿纸数重裹，煨香熟，出火气。灯后空心嚼吃，好酒送下。少顷就枕，天明取下恶物即愈。

　　治肾气疼痛方 丈夫肾气，妇人血气疼痛，不可胜忍，面青唇黑，几于不救。丈夫则攻击脏腑，腰背拳曲，妇人则腹中成块，结为 瘕，骤然疼痛，便至危困，经年累月，疼无暂停者，并宜服之。

　　当归 芍药（各一两） 没药 麒麟竭 蓬术 玄胡索 三棱 牵牛（醋煮焙干） 木香（各半两） 芫花（四两） 野狼毒（半两捶碎，同芫花于瓦器内醋炒黄色）

　　上先修制芫花、野狼毒，乳钵内研如泥，又将麒麟竭等亦作一处，研如飞尘，余药又作一处为细末，方将芫花、野狼毒、麒麟竭、没药等末相和匀，更研千遍。每服一钱半，气痛时葱酒调下，和滓吃。不可饱食后吃。若大腑秘热，出后不通，唇皮焦黑，口中涎溢，吃药一服效。

　　〔肝气〕木香汤 治寒疝攻注，胸胁满痛，汗出。

