<!-- { "loadSidebar": true } -->
　　木香（七钱半） 槟榔 细辛（去苗） 赤茯苓（去皮） 人参（去芦） 芍药 当归（切，焙） 官桂（去粗皮） 前胡（去芦） 青皮（去白，焙。各一两）

　　上锉，每服三钱，水一盏，煎七分，去滓服，无时。

　　〔小肠气〕喝起丸 治小肠气及腰痛。

　　杜仲（酥炙去丝） 葫芦巴（芝麻炒） 破故纸（炒） 小茴香（盐水浸一宿） 萆 （各一两） 胡桃肉汤（浸，去皮，研泥）

　　上为细末，入胡桃肉和匀，丸如桐子大。每服三十丸或五十丸，空心盐酒或盐汤下。

　　夺命丹 治远年近日小肠疝气，偏坠搐痛，脐下胀痛，以致闷乱，及外肾肿硬，日渐滋长，阴间湿痒，抓之成疮。

　　吴茱萸（一斤，去枝梗净，四两酒浸，四两盐汤浸，四两醋浸，四两童便浸，各浸一宿，焙干） 泽泻（二两，去灰土，切作片，去粗皮，酒浸一夜）

　　上为细末，酒糊丸，如桐子大。每服五十丸，食前盐酒或盐汤送下。

　　救痛散 治小肠疝气，筑心疼痛不可忍。

　　肉豆蔻（面裹煨） 木香（煨。各半两） 荆三棱（煨） 马兰花（醋炒） 金铃子（去核） 茴香（炒。各一两）

　　为细末，每服一大钱，痛时热酒调服，立效。

　　〔膀胱气〕五苓散加川楝子一分，治疝气卒痛，小便涩。（方见消瘅。）

　　《澹寮》云：治疝气发作，痛不可忍，真料五苓散一帖，连根葱白一寸，灯芯七茎，煎汤吞下青木香丸五十粒，即效。又法，以青木香丸二百粒，斑蝥七枚，去头翅，为粗末，瓦铫以文武火同炒令药微香，用瓷盘盖之，放冷处，去斑蝥，取丸子分二服，空心茴香酒吞下，累效。

　　 砂丸（《本事》）

　　木香 沉香 巴豆肉（各一两） 青皮（二两） 铜青（半两，研） 砂（一分，研）

　　上二香及青皮三味，同巴豆慢火炒令紫色，去巴豆，为细末，入 砂二味，同研匀，蒸饼和，丸如桐子大。每服七丸至十丸，盐汤下，日二三服，空心食前。

　　加味通心饮（见前。）

　　《济生》葵子汤 治膀胱湿热，腹胀，小便不通，口舌干燥。

　　赤茯苓 猪苓 葵子 枳实 瞿麦 车前子 木通 黄芩 滑石 甘草（各等分）

　　每服五钱，入姜煎，空心服。

　　葱白散 治一切冷气不和，及本脏膀胱发气，攻刺疼痛，及治妇人产后腹疼，或血刺痛，及治脏腑宿冷，百节倦痛怯弱，伤劳滞癖，久服尽除，但妇人一切疾病宜服。

　　川芎 当归 枳壳（去穣，麸炒） 浓朴（姜汁制炒） 青皮 官桂（去粗皮） 干姜（炮） 川楝子（炒）

　　茵香（炒） 神曲（炒） 麦 （炒） 干地黄 三棱（煨） 人参 茯苓 芍药 蓬术（醋浸，焙） 木香（炮。各一两）

　　上为末，每服三钱，水一盏，葱白二寸，煎七分，入盐少许热服。如大便秘涩加大黄煎，大便溏利加诃子煎，食前服。

　　茴香散 治膀胱气痛。

　　茴香 蓬术 京三棱 金铃子肉（各一两） 炙甘草（半两）

　　上为细末，每服二钱，热酒调服。每发痛甚连日，只二三服立定。

　　治奔豚气穿山甲（麸炒） 破故纸（麸炒） 香附（去毛。各半两） 土狗（十枚，去头尾，瓦上焙干） 海藻（焙）

　　茴香 木香（各一两） 黑牵牛（头末四两） 全蝎（十五枚，去毒） 吴茱萸（一两半）

　　为末，用大萝卜一枚，剜去心肉，装入茱萸，以糯米一碗同萝卜煮，饭烂为度，出茱萸晒干，同诸药为末，次将萝卜细切，入米饭捣丸，如桐子大。每服二十丸，加至三十丸，食前盐酒送下。

　　〔心疝〕木香散 治心疝，小腹痛闷不已。

　　木香 陈皮 良姜 干姜 诃子（去核） 枳实（各一钱半） 草豆蔻 黑牵牛 川芎（各一钱）

　　水二盅，煎至一盅，食前服。或为细末，每服二钱，白汤调服。

　　广术煮散 治心疝心痛，肢体虚冷。

　　蓬莪术（煨） 槟榔（生锉） 官桂（去皮） 附子（炮，去皮脐） 甘草（炙。各半两） 芎 白术（各七钱半）

　　上锉碎，每服二钱，水一盏，煎七分，温服，无时。

　　〔 疝〕海蛤丸（洁古）

　　海蛤（烧，醋淬七次） 当归 海金砂 腻粉 砂（各一钱） 海藻 粉霜（各五分） 水蛭（二十一条，炒） 青黛 滑石 乳香（各一钱） 朱砂（二钱，另研） 地龙（二十一个，去头足）

　　为细末，盐煮面糊为丸，如小豆大，朱砂为衣。每服十丸，灯芯汤空心服，小便下冷脓恶物乃效，却以黄连、紫河车、板蓝根各二钱煎汤漱口，以固牙齿。或去板蓝根，加贯众。

　　荔核散 治疝气，阴核肿大，痛不可忍。

　　荔枝核（十四枚，烧灰存性，用新者，） 八角 香（炒） 沉香 木香 青盐 食盐（各一钱） 川楝肉 小 香（各二钱）

　　上为细末，每服三钱，空心热酒调服。

　　三层茴香丸 治肾与膀胱俱虚，为邪气搏结，遂成寒疝，伏留不散，脐腹疼痛，阴核偏大，肤囊壅肿，重坠滋长，有妨行步，瘙痒不止，时出黄水，浸成疮疡，或长怪肉，屡治不痊，以致肾经闭结，阴阳不通，外肾肿胀，冷硬如石，渐大，皆由频服热药内攻，或因兜取，以致如此。用药温导阳气，渐退寒邪，补虚消疝，暖养肾经，能使复元。一应小肠气寒疝之疾，久新不过三料。

　　第一料舶上茴香，（用盐半两，同炒焦黄，和盐秤） 川楝子（炮，去核） 沙参（洗，锉） 木香（各一两）

　　上为细末，水煮米糊为丸，如桐子大。每服二十丸，空心用温酒或盐汤下，日三服。小病一料可安，才尽便可用第二料。

　　第二料药加：荜茇（一两） 槟榔（半两）

　　上共前药六味重五两半，为末，根据前糊丸。丸数汤使亦如前。若病未愈，服第三料。

　　第三料药加：白茯苓（四两，紧实者，去黑皮） 黑附子（炮，去皮脐秤，半两，或加作一两）

　　上通前八味，重十两，并根据前糊丸汤使，丸数加至三十丸。小肠气发频及三十年者，寒疝气如栲栳大者，皆可消散，神效。

　　宣胞丸 治外肾肿痛。

　　黑牵牛（半生半熟，取头末一两） 川木通（一两，炒） 青木香（一两，斑蝥七枚同炒香，用斑蝥五枚）

　　上为细末，酒糊为丸，如桐子大。每服三十丸，温酒、盐汤任下。

　　地黄膏子丸（海藏） 治男子妇人脐下奔豚气块，小腹疼痛，卵痛即控睾相似，渐成肿，阴阴痛，上冲心腹不可忍者。

　　血竭 沉香 木香 广术（炮） 玄胡索 人参 蛤蚧 当归 川芎 川楝子（麸炒） 续断白术 全蝎 茴香（炒） 柴胡 吴茱萸 没药（以上分两不定，随证加减用之）

　　气多加青皮，血多加肉桂。

　　上为细末，地黄膏子丸，如桐子大。空心温酒下二十丸，日加一丸，至三十丸。

　　安息香丸（《易简》） 治阴气下坠痛胀，卵核肿大，坚硬如石，痛不可忍。

　　玄胡索（炒） 海藻（洗） 昆布（洗） 青皮（去白） 茴香（炒） 川楝子（去核） 马兰花（各一两半） 木香（半两，不见火） 大戟（酒浸三宿，切片焙干，三钱半）

　　上为细末，另将 砂、真阿魏、真安息香三味各二钱半，用酒一盏，醋一盏，将上三味淘去砂土，再用酒、醋合一盏熬成膏，入麝香一钱，没药二钱半，俱各另研细，入前药一同和丸，如绿豆大。每服十丸至十五丸，空心用绵子灰调酒下。

　　念珠丸（《本事》） 治膀胱疝气，外肾肿痛不可忍。

　　乳香 砂（飞。各三钱） 黄蜡（一两）

　　上二味，同研匀，溶蜡和丸，分作一百八丸，以线穿之，露一宿，次日用蛤粉为衣。旋用乳香汤下。

　　秘传茱萸内消丸 治肾虚为邪所袭，留伏作痛，阴 偏大，或生疮出黄水。

　　吴茱萸（半酒半醋浸一宿，焙干） 山茱萸（蒸，去核） 马兰花（醋浸，焙） 黑牵牛（炒，取头末） 延胡索（略炒） 川楝子（蒸，去皮核） 舶上茴香（盐炒） 海藻（洗去咸，焙） 橘皮 青皮（去白） 官桂（各一两） 桃仁（去皮，炒） 白蒺藜（炒，杵去刺） 木香（各半两）

　　为细末，酒煮稀糊为丸，如桐子大。每服四十丸，食前温酒、盐汤任下。

　　《济生》橘核丸 治四种 病，卵核肿胀，偏有小大，或坚硬如石，痛引脐腹，甚则肤囊肿胀成疮，时出黄水，或成痈溃烂。

　　橘核（炒） 海藻 昆布 海带（各洗） 川楝肉（炒） 桃仁（麸炒。各一两） 制浓朴 木通 枳实（麸炒） 延胡索（炒） 桂心 木香（各半两）

　　为细末，酒糊丸，如梧子大。每服七十丸，空心盐酒、盐汤下。虚寒甚者，加炮川乌一两。坚胀久不消者，加 砂二钱，醋煮旋入。

　　昆布丸 治阴疝肿大偏坠。

　　昆布 海藻（各洗去咸，炙） 芜荑仁（炒） 蒺藜子（炒，去角） 槟榔（锉。各一两半） 枳壳（去穣，麸炒） 大麻仁（研。各二两） 诃藜勒（炒，去核） 黄 木香（各七钱五分） 陈皮（去白，炒） 桃仁（去皮尖，炒，研） 菟丝子（酒浸一宿，另研。各一两）

　　上为细末，研匀，炼蜜和丸，如梧桐子大。每服三十丸，空心用温酒或盐汤送下。

　　雄黄洗方 治阴疝肿痛不能忍，及阴肿大如斗核痛者。

　　雄黄（研） 甘草（各一两） 白矾（研，二两）

　　上为细末，每用药一两，热汤五升，通手洗肿处，良久再暖洗至冷，候汗出瘥。

　　香附散 治 疝胀及小肠气。

　　上用香附，不拘多少，为末。每用酒一盏，入海藻一钱，煎至半盏，先捞海藻细嚼，用煎酒调香附末二钱服。一方，以海藻为末，用热酒调尤妙，甚者灌之。一方，热酒下荆芥末。

　　三白散（大小便不通。） 保和丸（伤食。）

　　海藻丸 治偏坠小肠气效。

　　海藻 海带（各一两） 斑蝥（二十八枚，去足翅） 巴豆（二十八个，去壳，完全者）

