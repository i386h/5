<!-- { "loadSidebar": true } -->
　　上斑蝥、巴豆二味同装生绢袋中，用好醋一碗，以瓦铫盛，四味同煮，将干，去斑蝥、巴豆不用，只将海带二味细研为末，以淡豆豉一百粒，以煮药余醋略浸，蒸饼为膏，和药末为丸，如梧子大。每服用麝香少许，朱砂三钱，乳钵细研至无声，却入麝香再研匀为衣，日干，以新瓦瓶收之。每初服七粒，再服十粒，三服十五粒，若未愈再进三两服。皆用十五粒，仍用盐炒茴香细嚼，酒吞下，空心服。忌鸭子并 酱动气等物。久病三五服效。此药贵新合效速，若合下稍久，多服为佳。

　　〔狐疝〕蜘蛛散蜘蛛（十四枚，炒焦） 桂（半两要入厥阴，取其肉浓者。）

　　上为散，每服一钱，蜜丸亦可。

　　雷公云：凡使勿用五色者，兼大身上有刺毛者，并薄小者。须用屋西南有纲，身小尻大，腹内有苍黄脓者真也。凡用去头足了，研如膏投药中，此余之法，若仲景炒焦用，全无功矣。

　　一方，治水 偏大，上下不定，疼痛不止。牡蛎不拘多少，盐泥固济，炭三斤，令火尽冷，取二两，干姜一两，焙，为细末，二味和匀，冷水调得所，涂病处，小便大利即愈。

　　〔通治〕五积散（中寒。） 青木香丸（见气。） 参苏饮（发热。） 异功散即五积散。

　　川楝子丸 治疝气，一切下部之疾悉皆治之，肿痛缩小，虽多年，服此药永去根本。

　　川楝子（净肉一斤，分四处，四两用麸一合，斑蝥四十九个，同炒麸黄色，去麸斑蝥不用。四两用麸一合，巴豆四十九粒，同炒麸黄色，去麸巴豆不用。四两用麸一合，巴戟一两，同炒麸黄色，去麸巴戟不用。四两用盐一两，茴香一合，同炒黄色，去盐及茴香不用） 木香（一两，不见火） 破故纸（一两，炒香为度）

　　上为末，酒糊丸，如梧子大。每服五十丸，盐汤下，甚者日进三两服，空心食前。

　　木香导气丸 治男子小肠气肚疼，一切气积，以补下元虚冷，脾胃不和，并宜服之，有效。

　　木香 乳香 川楝子（去核） 八角茴香 丁香 香附子 破故纸 葫芦巴 荆三棱甘草（各一两） 杜仲（半两炒去丝）

　　上为细末，酒糊为丸，梧桐子大。每服三十丸，加至五十丸，用温酒或盐汤空心送下，日进三服。

　　立效散 治疝因食积作痛。

　　山楂（一钱五分，醋炒） 青皮（一钱二分，醋炒） 小茴香（盐水炒） 枳实（麸炒） 苍术（米泔浸一宿，炒） 香附 吴茱萸 山栀（炒黑） 川楝肉（各一钱）

　　水二盅，姜三片，煎八分，食前服。

　　桃仁当归汤 治疝因瘀血作痛。

　　桃仁（去皮尖，二钱） 当归尾（酒洗） 玄胡索（各一钱半） 川芎 生地黄 赤芍药（炒） 吴茱萸青皮（醋炒。各一钱） 牡丹皮（八分）

　　水二盅，姜三片，煎八分，食前服。

　　第六册

　　交肠

　　五苓散（见消瘅。） 木香调气散（见气。） 黄连阿胶丸（滞下。） 四物汤（虚劳。）

　　第六册

　　肠鸣

　　升阳除湿汤（泄泻。） 二陈汤（痰饮。）

　　河间葶苈丸 治涌水，疾行则腹鸣，如囊裹水浆之声。

　　葶苈（隔纸炒） 泽泻 椒目 杏仁 桑白皮 猪苓（去黑皮。各五钱）

　　上为末，炼蜜丸，如桐子大。每服二十丸，葱白汤下，以利为度。

　　第六册

　　脱肛

　　凉血清肠散生地黄 当归 芍药（各一钱二分） 防风 升麻 荆芥（各一钱） 黄芩（炒） 黄连 香附（炒） 川芎 甘草（各五分）

　　上水煎服。

　　参木实脾汤白术（黄土炒，二钱） 人参（二钱） 肉果（面裹煨，一钱半） 白茯苓 白芍药（炒） 陈皮（各一钱）

　　附子（炮，八分） 甘草（炙，七分）

　　用水二盅，生姜三片，枣二枚，煎一盅服。下陷加升麻。

　　十全大补汤（见虚劳。）

　　参术芎归汤 治泻痢，产育气虚脱肛，脉濡而弦者。

　　人参 白术 川芎 当归 升麻 白茯苓 山药 黄 （酒炒） 白芍药（炒。各一钱） 炙甘草（五分）

　　上生姜水煎服。

　　诃子人参汤 治证同前。

　　诃子（煨，去核） 人参 白茯苓 白术 炙甘草 莲肉 升麻 柴胡（各等分）

　　上水加生姜煎服。

　　缩砂散 治大肠虚而挟热，脱肛红肿。

　　缩砂仁 黄连 木贼（各等分）

　　上为细末，每服二钱，空心米饮调下。

　　槐花散槐花 槐角（炒香黄。各等分）

　　上为末，用羊血蘸药，炙热食之，以酒送下。

　　薄荷散 治阳证脱肛。

　　薄荷 骨碎补 金樱根 甘草上水煎，入酒一匙，空心服。

　　 皮散 治肛门脱出不收。

　　皮（一张，罐内烧存性） 磁石（半两，火 醋淬七次） 桂心（三钱） 鳖头（一枚，慢火炙焦黄）

　　上为细末，每服三钱，食前米饮调下。

　　香荆散香附 荆芥穗（各半两） 缩砂（二钱半）

　　上为细末，每服三钱，食前白汤下。

　　收肠养血和气丸 治脱肛，日久肠虚，大肠不时脱。

　　白术（炒） 当归 白芍药（炒） 川芎 槐角（炒） 山药 莲肉（各一两） 人参（七钱） 龙骨（ ）

　　五倍子（炒） 赤石脂（各五钱）

　　上末之，米糊丸，如梧桐子大。每服七十丸，米饮送下。

　　龙骨散 治大肠虚，肛门脱出。

　　龙骨 诃子（各二钱半） 没石子（二枚） 粟壳 赤石脂（各二钱）

　　上末之，每服一钱，米饮调下。

　　涩肠散 治久痢大肠脱。

　　诃子 赤石脂 龙骨（各等分）

　　上末之，腊茶少许和药掺肠头上，绢帛揉入。又以鳖头骨 ，少入枯矾为末，入药同上。

　　蟠龙散 治阳证脱肛。

　　地龙（一两） 风化硝（二两）

　　上末之，用一二钱，肛门湿则干涂，燥则清油调涂，先以见毒消、荆芥、生葱煮水，候温洗，轻轻拭干，然后传药。

　　伏龙肝散 治阴证脱肛。

　　伏龙肝（一两） 鳖头骨（五钱） 百药煎（二钱半）

　　上末之，每用一二钱，浓煎紫苏汤，候温洗，和清油调涂，并如前法。

　　磁石散磁石（半两，火 醋淬七次）

　　上为末，每服一钱，空心米饮调下。

　　第六册

　　痔

　　秦艽白术丸（东垣） 治痔并漏有脓血，大便燥硬，作痛不可忍。

　　秦艽（去芦） 桃仁（去皮尖，另研） 皂角仁（去皮，烧存性。各一两） 当归梢（酒洗） 泽泻 枳实（麸炒黄） 白术（各五钱） 地榆（三钱）

　　上为细末，和桃仁泥研匀，煎熟汤打面糊为丸，如芡实大，令药光滑，焙干。每用五七十丸，空心服，少时以美膳压之。忌生冷硬物冷水菜之类，并湿面及五辛辣热大料物，犯之则药无验矣。

　　秦艽苍术汤（东垣）

　　秦艽（去苗） 桃仁（去皮尖，另研） 皂角仁（烧存性，末） 苍术（制。各一钱半） 防风 黄柏（酒洗，五分。若大肠头沉重者，湿胜也，更加之。如天气大热，或病患燥热喜冷，以意加之。） 当归梢（酒洗） 泽泻（各一钱） 梭身槟榔（五分，末） 大黄（少许。虽大便过涩，亦不宜多用。）

　　上除槟榔、桃仁、皂角仁三味外，余药 咀如麻豆大，都作一服，水三盏，煎至一盏二分，去滓，入槟榔等三味，再上火煎至一盏，空心候宿食消尽热服之，待少时以美膳压之，不犯胃也。服药日忌生冷、硬物、冷菜之类，及酒、湿面、大料物、干姜之类，犯之其药无效。如有白脓，如白葵花（五朵去萼），青皮（半钱，不去白，） 入正药中同煎。又用木香（三分，）

　　为细末，同槟榔等三味，再上火同煎，根据上法服饵。古人治此疾，多以岁月除之，此药一服立愈，若病大者，再服而愈。

　　红花桃仁汤（东垣）

　　黄柏 生地黄（各一钱半） 猪苓 泽泻 苍术 当归梢 汉防己 防风（各一钱） 麻黄红花 桃仁（各半钱）

　　水三盏，煎一盏，稍热食前服。

　　秦艽当归汤（东垣）

　　大黄（煨，四钱） 秦艽 枳实（各一钱） 泽泻 当归梢 皂角仁 白术（各五分） 桃仁（二十枚） 红花（少许）

　　水三盏，煎一盏，食前稍热服。

　　当归郁李仁汤（东垣）

　　郁李仁 皂角仁（各一钱） 枳实（七分） 秦艽 麻仁（各一钱半） 当归尾 生地黄 苍术（各五分） 大黄（煨） 泽泻（各三分）

　　上除皂角仁别为末外，余药用水三盏，煎一盏，去渣，入皂角仁末，空心食前服。

　　秦艽羌活汤（东垣）

　　羌活（一钱二分） 秦艽 黄 （各一钱） 防风（七分） 升麻 炙甘草 麻黄 柴胡（各五分）

　　本（三分） 细辛 红花（各少许）

　　水二盏，煎至一盏，空心服。

　　七圣丸 治大肠痛不可忍。（见大便不通。）

　　搜风顺气丸 治痔漏，风热秘结。

　　车前子（一两五钱） 大麻子（微炒） 大黄（五钱，半生半熟） 牛膝（酒浸） 郁李仁 菟丝子（酒浸） 枳壳 山药（各二钱）

　　上为末，炼蜜丸，如桐子大。每服三十丸，温汤下。

　　秦艽防风汤 治痔漏，每日大便时发疼痛，如无疼痛者，非痔漏也，此药主之。

　　秦艽 防风 当归身 白术（各一钱五分） 炙甘草 泽泻（各六分） 黄柏（五分） 大黄（煨）

　　橘皮（各三分） 柴胡 升麻（各二分） 桃仁（三十个） 红花（少许）

　　水三盏，煎一盏，稍热空心服。

　　〔牡痔〕乳香散乳香 猪牙皂角 鲮鲤甲（各二两） 箬叶（去头粗梗，锉，四两） 蛇蜕（一条，头尾俱全者） 黄牛角尖（长二寸者一对，锉）

　　上入砂罐内，盖口，盐泥固济晒干，用炭十斤 ，候碧焰出，去火放冷，取出研细。

　　每服二钱匕，以胡桃肉一枚，细研拌药，空心酒调下。

　　猪蹄灰丸猪悬蹄甲（烧存性，研，一两） 水银（三大豆许）

　　上先取水银，用蒸枣肉二枚研匀，次入猪蹄灰和为丸，如芡实大。先以盐汤洗下部，纳一丸，夜卧再用，以瘥为度。

　　〔牝痔〕槟榔散 治风气稽留下部，结成牝痔，生疮下血，肿痛。

　　槟榔（锉，炒） 泽泻（酒浸） 瞿麦 甜葶苈（隔纸炒） 防己 本（去苗土） 陈皮（去白，炒） 郁李仁（同陈皮炒） 滑石（各半两） 芫花（醋拌炒黄）木香（各一两） 干漆（炒烟尽，一钱二分半）

