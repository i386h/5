<!-- { "loadSidebar": true } -->
　　上方以 本、蔓荆子为君，升发阳气也。川芎、白芍、羌活、独活、白芷、柴胡为臣，和血补血，疗风，行厥阴经也。甘草、五味子为佐，为协诸药，敛脏气也。薄荷、桔梗、苍术、茯苓、黄芩为使，为清利除热，去湿分上下，实脾胃二土，疗目中赤肿也。此病起自七情五贼，劳役饥饱，故使生意下陷，不能上升，今主以群队升发，辅以和血补血，导入本经，助以相协收敛，用以清利除热，实脾胃也。睛珠痛甚者，当归养荣汤主之。

　　当归养荣汤 治睛珠痛甚不可忍，余治同上。

　　白芍药 熟地黄 当归 川芎（各一钱） 羌活 防风 白芷（各一分半）

　　上煎服法同上。

　　上方以七情五贼，劳役饥饱，重伤脾胃。脾胃者，多血多气之所，脾胃受伤，则血亦病。血养睛，睛珠属肾。今生意已不升发，又复血虚不能养睛，故睛痛甚不可忍。以防风升发生意，白芷解利，引入胃经为君。白芍药止痛，益气通血，承接上下为臣。熟地黄补肾水真阴为佐。当归、川芎行血补血，羌活除风，引入少阴经为使。血为邪胜，睛珠痛者，及亡血过多之病，俱宜服也。服此药后，睛痛虽除，眼睫无力，常欲垂闭不减者，助阳活血汤主之。

　　助阳活血汤 治眼睫无力，常欲垂闭，余治同上。

　　黄 炙甘草 当归 防风（各五分） 白芷 蔓荆子（各四分） 升麻 柴胡（各七分）

　　水二盏，煎至一盏，去滓，稍热服。

　　上方以黄 治虚劳，甘草补元气为君。当归和血补血为臣。白芷、蔓荆子、防风主疗风，升阳气为佐。升麻导入足阳明、足太阴脾胃，柴胡引至足厥经肝经为使。心火乘金，水衰反制者，亦宜服也。有热者，兼服黄连羊肝丸。

　　黄连羊肝丸 治目中赤脉，红甚眵多，余治同上。

　　黄连（一钱） 白竭羊肝（一个）

　　先以黄连研为细末，将羊肝以竹刀刮下如糊，除去筋膜，入擂盆中研细，入黄连末为丸，如桐子大。每服三五十丸，加至七八十丸，茶清汤下。忌猪肉及冷水。

　　上方以黄连除热毒、明目为君。以羊肝，肝与肝合，引入肝经为使。不用铁器者，金克木，肝乃木也，一有金气，肝则畏而不受。盖专治肝经之药，非与群队者比也。肝受邪者，并皆治之。睛痛者加当归。

　　决明益阴丸 治畏日恶火，沙涩难开，眵泪俱多，久病不痊者，立皆治之，余治同上。

　　羌活 独活 归尾（酒制） 五味子 甘草（炙） 防风（各五钱） 石决明（ ，三钱） 草决明黄芩 黄连（酒制） 黄柏 知母（各一两）

　　上为末，炼蜜丸，桐子大。每服五十丸，加至百丸，茶汤下。

　　上方以羌活、独活升清阳为君。黄连去热毒，当归尾行血，五味收敛为臣。石决明明目磨障，草决明益肾疗盲，防风散滞祛风，黄芩去目中赤肿为佐。甘草协和诸药，黄柏助肾水，知母泻相火为使。此盖益水抑火之药也。内急外弛之病，并皆治之。

　　加减地黄丸 除风益损汤（俱见为物所伤。）

　　龙脑黄连膏 鼻碧云散（俱见目赤。）

　　当归补血汤（《原机》） 治男子衄血、便血，妇人产后崩漏亡血过多，致睛珠疼痛，不能视物，羞明酸涩，眼睫无力，眉骨太阳俱各酸痛。

　　当归 熟地黄（各六分） 川芎 牛膝 白芍药 炙甘草 白术 防风（各五分） 生地黄天门冬（各四分）

　　水二盏，煎至一盏，去滓，稍热服。恶心不进食者，加生姜煎。

　　上方专补血，故以当归、熟地黄为君。川芎、牛膝、白芍药为臣，以其祛风续、绝定痛，而通补血也。甘草、白术大和胃气，用以为佐。防风升发，生地黄补肾，天门冬治血热，谓血亡生风燥，故以为使。

　　滋阴地黄丸（见目昏。） 选奇汤（见头痛）

　　抵圣散 治目偏风牵疼痛。

　　荆芥穗（二两） 芎 羌活（去芦） 楮实（麸炒） 木贼（各一两） 甘草（炙半两）

　　上为细末，每服（二钱）食后茶清调服。

　　菊花散（《本事》） 治肝肾风毒热，气上冲眼痛。

　　甘菊花 牛蒡子（炒。各八两） 防风（三两） 白蒺藜（去刺，一两） 甘草（一两五钱）

　　上为细末，每服二钱，熟水调下，食后临卧。

　　泻青丸 治眼暴发赤肿疼痛。（见头痛。）

　　洗肝散（《和剂》） 治风毒上攻，暴作赤目，肿痛难开，隐涩眵泪。

　　薄荷叶 当归 羌活 防风 山栀仁 甘草（炙） 大黄 川芎（各二两）

　　上为细末，每服二钱，食后熟水调下。

　　四物龙胆汤（海藏） 治目赤，暴作云翳，疼痛不可忍。

　　四物汤（各半两） 羌活 防风（各三钱） 草龙胆（酒拌炒焦） 防己（各二钱）

　　上水煎服。

　　《本事》地黄丸 治风热上攻，眼目涩痛，不可服补药者。

　　熟地黄（一两半） 黄连 决明子（各一两） 没药 菊花 防风 羌活 肉桂 朱砂（各半两）

　　细末，蜜丸梧子大。每服三十丸，食后熟水下。

　　桑白皮散 治肺气壅塞，毒热上攻，眼目白睛肿胀，日夜疼痛，心胸烦闷。

　　桑白皮 玄参 川升麻 旋复花（去枝梗） 赤芍药 杏仁 甘菊花（去枝梗） 甜葶苈（炒）

　　防风（去芦） 黄芩 枳壳（去瓤，麸炒） 甘草（炙。各一两）

　　上 咀，每服四钱，水一盏半，生姜三片，煎至八分，去滓，食后温服。

　　大黄丸 治白睛肿胀，痛不可忍。

　　大黄（锉，炒） 蔓荆子（去皮） 甘菊花 土瓜根 防风（去杈） 陈皮（去白） 青皮（去瓤） 黄连（去须） 前胡 丹参 吴蓝 葳蕤（各一两） 决明子（微炒） 冬瓜子 青葙子 地肤子 车前子（各一两半）

　　上为细末，炼蜜和丸，如梧桐子大。每服三十丸，食前用温酒送下。

　　玄参丸 治肺脏积热，白睛肿胀，遮盖瞳人，开张不得，赤涩疼痛。

　　玄参 川升麻 汉防己 羚羊角屑 沙参 车前子 栀子仁 桑根白皮 杏仁（汤浸去皮尖双仁，麸炒黄。各一两） 大麻仁 川大黄（微炒。各一两半）

　　上为细末，炼蜜和丸，如桐子大，每服二十丸，食后以温水送下，临卧时再服。

　　泻肺汤 治暴风客热外障，白睛肿胀。

　　羌活 玄参 黄芩（各一两半） 地骨皮 桔梗 大黄 芒硝（各一两）

　　上锉碎，每服五钱，水一盏，煎至五分，去滓，食后温服。

　　朱砂煎 治眼白睛肿起，赤涩疼痛。

　　朱砂（细研） 杏仁（汤浸，去皮尖） 青盐（各二钱半） 马牙硝（细研） 黄连（细研。各半两）

　　上研匀，绵裹，以雪水参合，浸一宿，滤入瓷盒中，每用以铜箸点之。

　　洗眼青皮汤 治眼白睛肿起，赤碜痛痒。

　　青皮（去粗皮） 桑根白皮 葳蕤（各一两） 川大黄 玄参 栀子仁 青盐（汤澄下。各半两） 竹叶（一握）

　　以水二大盏，煎至一盏半，入盐，滤去滓，微热淋洗，冷即再缓。

　　附方治睛痛难忍者白芷 细辛 防风 赤芍药（各等分）

　　上为末，每服三钱，水一盏，入砂糖二钱，同煎至七分，去滓，不拘时，温服。

　　决明子丸 治风热上冲眼目，或因外受风邪，疼痛，视物不明。

　　决明子（炒） 细辛（去苗） 青葙子 蒺藜（炒，去角） 茺蔚子 芎 独活 羚羊角（镑） 升麻防风（去杈。各半两） 玄参 枸杞子 黄连（去须。各三两） 菊花（一两）

　　上为细末，炼蜜和丸，如梧桐子大。每服二十丸，加至三十丸，淡竹叶煎汤送下。

　　乳香丸 治眼疼头痛，或血攻作筋急，遍身疼痛。

　　五灵脂（二钱） 乳香 没药 夏蚕砂 草乌（各半两） 木鳖子（五枚）

　　上为末，酒煮面糊丸，梧桐子大。每服七丸，薄荷茶汤下。如头疼，连进三服即止。

　　住痛解毒丸川芎 荆芥 朴硝 白芷 石膏 菊花（各一两） 硼砂（五两） 没药（五钱） 麝香（少许）

　　上为细末，米糊丸，梧桐子大，温汤下。

　　定痛饮防己（一两） 当归 黄芩（各五钱）

　　上 咀，水一盏半，煎至一盏，入红酒半盏，温服。

　　救苦散 治眼睛痛不堪忍。

　　川芎 当归 防己 防风（各半两）

　　上为细末，每服三钱，热酒调服。

　　一捻金 治眼睛痛。

　　乳香 没药 黄连 雄黄 盆硝（各等分）

　　上为细末，鼻内搐之。一方加脑、麝少许。

　　点眼金华水 治肝脏有热，血脉重滞，津液不荣，目中涩痛。

　　黄连末（一分） 砂（豌豆大，研） 乳香（黑豆大，研） 铜绿（一字， 过） 腻粉（一钱匕，研） 杏仁（七枚，去皮尖双仁，研） 龙脑（研） 滑石（研） 艾灰（研。各半钱匕） 青石老钱（三文，与诸药同浸）

　　以上九味，研细令匀，与古老钱在绵子内，以井华水浸三七日后，点目 头。

　　黄牛胆煎 治眼涩痛。

　　黄牛胆汁 鲤鱼胆汁 猪胆汁 羊胆汁（各半合） 胡黄连（研末） 熊胆 黄连（研末） 青皮（研末。各二钱半） 白蜜（三两）

　　上将诸药末与蜜并胆汁和匀，入瓷瓶内，以油纸封头牢系，坐饭甑中蒸，待饭熟为度，用新净绵滤过。每以铜箸取如麻子大，点目 ，日二三度。

　　治眼涩痛方 治目涩痛，不能视物及看日光，并见灯火不得者，用熟羊头眼中白珠子（二枚），于细石上和枣汁研之，取如小豆大，安眼睛上，仰卧，日二夜二，不过三四度瘥。

　　《局方》汤泡散 治肝经风热上壅，眼目赤涩，睛疼多泪。

　　赤芍 当归 黄连（等分）

　　上为末，每二钱，汤顿调热洗，日三五次。《御药院方》加荆芥。

　　《三因》立胜散 治风热攻眼，隐涩羞明肿痛。黄连 秦皮 防风 黄芩（各等分）

　　上 咀，水煎热，用新羊毫笔蘸刷洗眼。

　　〔天行赤热证〕须审系何气，参上法并目赤条，分经络阴阳表里以施治，不拘一方。

　　〔暴风客热证〕风胜者，羌活胜风汤。（见外障。） 热胜者，《局方》洗心散，东垣泻热黄连汤。风热俱盛，洗肝散（见前。） 泻青丸（见头痛。）

　　《局方》洗心散 治风壅壮热，头目昏痛，热气上冲，口苦唇焦，咽喉肿痛，心神烦躁，多渴，五心烦热，小便赤涩，大便秘滞。

　　大黄（煨） 甘草 当归 芍药 麻黄 荆芥穗（各六钱） 白术（五钱）

