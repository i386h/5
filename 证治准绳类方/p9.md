<!-- { "loadSidebar": true } -->
　　黄 （病甚热甚者一钱） 人参（三分，有嗽去之） 甘草（炙，五分） 当归身（酒制） 橘皮 升麻柴胡（各二分） 白术（三分。薛新甫常用方： 、参、术各一钱半，归一钱，橘七分，柴、升各五分。）

　　水二盏，煎至一盏，量气弱气盛，临病斟酌水盏大小，去渣，食远稍热服。如伤重者，不过二服而愈，若病久者，以权立加减法治之。（详见论中。）

　　朱砂安神丸（见虚烦。）

　　小建中汤（即桂枝芍药汤。）

　　桂枝（去粗皮） 甘草（炙） 生姜（切，各三两） 芍药（六两） 大枣（十二枚，擘） 胶饴（一升）

　　上六味，以水七升，煮取三升，去滓，内胶饴，更上微火消解，温服一升，日三服。呕家不可用建中汤，以甜故也。

　　理中汤（见霍乱。） 平胃散（见中食。） 抵当汤丸（俱见蓄血。） 神圣复气汤（见腹痛。）

　　白术附子汤白术 附子（炮） 陈皮 苍术（制） 浓朴（制） 半夏（汤泡） 茯苓（去皮） 泽泻（各一两） 猪苓（去皮，半两） 肉桂（四钱）

　　每服五钱，水一盏，生姜三片，煎至半盏，食前温服。量虚实加减。

　　草豆蔻丸（见心痛。） 清暑益气汤（见伤暑。）

　　当归补血汤（《宝鉴》）

　　黄 （一两） 当归（二钱，酒洗）

　　上 咀，作一服，水三盏，煎至一盏，去滓温服，食前。

　　治虚寒，育气汤以下诸方，散见各门及《卫生宝鉴》中，不复繁引。

　　菟丝子丸（《和剂》） 治肾气虚损，五劳七伤，脚膝酸疼，面色黧黑，目眩耳鸣，心忡气短，时有盗汗，小便滑数。

　　菟丝子（酒洗制） 鹿茸（酥炙，去毛） 泽泻 石龙芮（去土） 肉桂 附子（炮，去皮。各一两） 石斛（去根） 熟地黄 白茯苓 牛膝（酒浸，焙） 山茱萸肉 续断 防风 杜仲（制） 肉苁蓉（酒浸，焙） 补骨脂（去毛，酒炒） 荜澄茄 巴戟肉 沉香 香（炒，各七钱半） 五味子 川芎 桑螵蛸（酒浸，炒） 覆盆子（各半两）

　　上为细末，酒煮面糊丸，如桐子大。每服三十丸，温酒、盐汤任下。

　　十补丸 治肾脏虚冷，面黑足寒，耳聋膝软，小便不利。

　　附子（炮） 五味子（各二两） 山茱萸肉 山药 牡丹皮 鹿茸（制） 桂心 茯苓 泽泻（各一两）

　　上为末，炼蜜丸，如桐子大。每服六七十丸，盐汤下。

　　治虚热，人参黄 散诸方，亦散见虚劳各门及《宝鉴》中，不复繁引。

　　调中益气汤（东垣）

　　黄 （一钱） 人参 甘草（炙） 当归 白术（各半钱） 白芍药 柴胡 升麻（各三分） 橘皮（二分） 五味子（十五粒）

　　水二盏，煎至一盏，去滓温服，食前。

　　升阳顺气汤（东垣）

　　黄 （一两） 半夏（三钱，汤洗七次） 草豆蔻（二钱） 神曲（一钱五分，炒） 升麻 柴胡 当归身陈皮（以上各一钱） 甘草（炙） 黄柏（以上各五分） 人参（去芦，三分）

　　上 咀，每服三钱，水二盅，生姜三分，煎至一盅，去滓温服，食前。

　　升阳补气汤（东垣）

　　浓朴（姜制，五分） 升麻 羌活 白芍药 独活 防风 甘草（炙） 泽泻（以上各一钱）

　　生地黄（一钱半） 柴胡（二钱半）

　　上为粗末，每服五钱，水二盏，生姜二片，枣二枚，煎至一盏，去滓，食前大温服。

　　门冬清肺饮（东垣）

　　紫菀茸（一钱五分） 黄 白芍药 甘草（各一钱） 人参（去芦） 麦门冬（去心，各五分） 当归身（三分） 五味子（三粒）

　　上分作二服，每服水二盏，煎至一盏，去滓，食后温服。

　　大阿胶丸（见吐血。） 人参清镇丸（见咳嗽。） 皂角化痰丸（见痰饮。） 白术和胃丸，即和中丸。（见不能食。）

　　第一册

　　虚劳

　　仲景大黄 虫丸 结在内者，手足脉必相失，宜此方，然必兼大补剂琼玉膏之类服之。

　　大黄（十分，古以二钱半为一分，当是二两半，蒸） 黄芩（二两） 甘草（三两） 桃仁（一升）

　　杏仁（一升） 地黄（十两） 芍药（四两） 干漆（一两） 虻虫（一升） 水蛭（百枚） 蛴螬（一升） 虫（半升）

　　上十二味，末之，炼蜜为丸，小豆大。酒饮服五丸。日三服。

　　陈大夫传仲景百劳丸（见蓄血。）

　　四君子汤 治真气虚弱，及短气脉弱。

　　白术 人参 黄 茯苓（各等分）

　　上为粗末，每服五钱，水一盏，煎至七分，食远温服。（一方，无黄 ，有甘草减半。加陈皮，名异功散。加陈皮、半夏，名六君子汤。）

　　四物汤 益荣卫，滋气血。

　　熟地黄（补血。如脐下痛，非此不能除，乃通肾经之药也。） 川芎（治风，泄肝木也。如血虚头痛，非此不能除，乃通肝经之药。） 芍药（和血理脾。如腹中虚痛，非此不能除，乃通脾经之药也。） 当归（如血刺痛，非此不能除，乃通肾经之药。）

　　上为粗末，水煎。又春则防风四物，加防风，倍川芎。夏则黄芩四物，加黄芩，倍芍药。秋则门冬四物，加天门冬，倍地黄。冬则桂枝四物，加桂枝，倍当归。若血虚而腹痛，微汗而恶风，四物术桂，谓之腹痛六合。若风眩，加秦艽、羌活，调之风六合。若发热而烦，不能睡卧，加黄连、栀子，谓之热六合。若中湿身沉重无力，身凉微汗，加白术、茯苓，谓之湿六合。若气虚弱，起则无力， 然而倒，加浓朴陈皮，谓之气六合。若虚寒脉微自汗，气虽布息，便清白，加干姜、附子，谓之寒六合。若身热脉躁，头昏项强者，加柴胡、黄芩。若因热生风者，加川芎、柴胡、防风。若目赤暴发，作云翳，疼痛不可忍，宜四物龙胆汤。（方见眼目门。） 若疮疾，加荆芥，酒煎常服。若虚烦不得睡，加竹叶、人参。若虚热，四物与参苏饮相合，名补心汤主之。若烦躁大渴，加知母、石膏。若阴虚致热与血相搏，口舌干渴饮水，加栝蒌、麦门冬。若诸痛有湿者，宜四物与白术相半，加天麻、茯苓、穿山甲，酒煎。若四肢肿痛，不能行动，四物苍术各半汤主之。若呕者，加白术、人参、生姜。若水停心下，微吐逆者，加猪苓、茯苓、防己。若治燥结，四物与调胃承气汤各半，为玉烛散。若脏闭涩者，加大黄、桃仁。若老人风秘，加青皮等分煎。若流湿润燥，宜四物理中各半汤。若滑泻者，加官桂、附子。若血痢，加胶、艾煎。若腹胀，加浓朴、枳实。若虚劳气弱，咳嗽喘满，宜浓朴六合。四物汤四两，浓朴姜制一两，枳实麸炒半两。若血气上冲，心腹胁下满闷，宜治气六合。四物汤四两，加木香、槟榔各一两。若发寒热者，加干姜炒黑、牡丹皮、白芍药、柴胡。若虚壮热似伤寒者，加人参、柴胡。四物与桂枝、麻黄、白虎、柴胡、理中、四逆、茱萸、承气、凉膈等皆可作各半汤，此易老用药大略也。四物汤加减治妇人杂病方二十六道，见妇人部。四物汤加减治妊娠伤寒方名六合汤一十五道，见伤寒部。四物汤加减调经方七道见调经。

　　八物汤（偶方，四物、四君子二方和合也。）

　　白术 茯苓 人参 黄 当归 芍药 川芎 熟地黄上为散，每五钱，水二盏，煎至一盏，去滓，食后温服。

　　十全大补散 治男子妇人诸虚不足，五劳七伤。不进饮食，久病虚损，时发潮热，气攻骨脊，拘急疼痛，夜梦遗精，面色痿黄，脚膝无力，喘嗽中满，脾肾气弱，五心烦闷，并皆治之。

　　肉桂 甘草 芍药 黄 当归 川芎 人参 白术 茯苓 熟地黄（各等分）

　　上为粗末，每服二大钱，水一盏，生姜三片，枣二枚，煎至七分，不拘时温服。（肉桂、芍药、甘草，小建中汤也；黄 与此三物，即黄 建中汤也；人参、茯苓、白术、甘草，四君子汤也；川芎、芍药、当归、地黄，四物汤也。以其气血俱衰，阴阳并弱，法天地之成数，故名十全散。）

　　圣愈汤 治一切失血，或血虚烦渴躁热，睡卧不宁，或疮证脓水出多，五心烦热作渴等证。

　　熟地黄（生者，自制） 生地黄 当归（酒拌，各一钱） 人参 黄 （炒） 川芎（各二钱）

　　上水煎服。

　　金刚丸 牛膝丸 煨肾丸（并见痿。）

　　六味丸（一名地黄丸，一名肾气丸） 治肾经不足，发热作渴，小便淋闭，气壅痰嗽，头目眩晕，眼花耳聋，咽燥舌痛，齿牙不固，腰腿痿软，自汗盗汗，便血诸血，失音，水泛为痰，血虚发热等证，其功不能尽述。

　　熟地黄（八两，杵膏） 山茱萸肉 干山药（各四两） 牡丹皮 白茯苓 泽泻（各三两）

　　上各另为末，和地黄膏，加炼蜜丸，桐子大。每服七八十丸，空心食前滚汤下。

　　八味丸 治命门火衰，不能生土，以致脾胃虚弱，饮食少思，大便不实，脐腹疼痛，夜多漩溺等证。即六味丸加肉桂、附子（各一两）。

　　加减八味丸 治肾水不足，虚火上炎，发热作渴，口舌生疮，或牙龈溃烂，咽喉作痛，或形体憔悴，寝汗发热，五脏齐损。即六味丸加肉桂（一两） 五味子（二两）。

　　黑地黄丸（《保命》加五味子为肾气丸） 治阳盛阴衰，脾胃不足，房室虚损，形瘦无力，面多青黄，而无常色，此补气益胃之剂也。

　　苍术（一斤，油浸） 熟地黄（一斤） 五味子（半斤） 干姜（秋冬一两，夏半两，春七钱）

　　上为细末，枣肉丸，如梧子大。食前米饮或酒服百丸。治血虚久痔甚妙。

　　经云：肾苦燥，急食辛以润之。此药开腠理，生津液，通气，又五味子酸以收之，此虽阳盛而不燥热，乃是五脏虚损于内，故可益血收气，此药类象神品方也。

　　还少丹（《杨氏》） 大补心肾脾胃，治一切虚损，神志俱耗，筋力顿衰，腰脚沉重，肢体倦怠，血气羸乏，小便混浊。

　　干山药 牛膝（酒浸） 远志（去心） 山茱萸（去核） 白茯苓（去皮） 五味子 巴戟（酒浸，去心）

　　肉苁蓉（酒浸一宿） 石菖蒲 楮实 杜仲（去粗皮，姜汁、酒拌，同炒断丝） 舶茴香（各一两） 枸杞子熟地黄（各二两 此据《宝鉴》所定。考杨氏原方，山药、牛膝各一两半，茯苓、茱萸、楮实、杜仲、五味、巴戟、苁蓉、远志、茴香各一两，菖蒲、地黄、枸杞各半两。）

　　上为细末，炼蜜同枣肉为丸，如桐子大。每服三十丸，温酒或盐汤下，日三服，食前。

