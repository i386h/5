<!-- { "loadSidebar": true } -->
　　上为末，每服二三钱，生姜、薄荷汤煎服。

　　以白术合大黄入心，故名洗心。而从以麻黄、荆芥，亦是表里药。

　　东垣泻热黄连汤 治眼暴发赤肿疼痛。

　　黄芩（酒制炒） 黄连（制同上） 草龙胆 生地黄 柴胡（各一两） 升麻（半两。）

　　咀，每服四钱，水煎去滓，日午前、饭后热服。

　　按：此手少阴、太阴、足阳明、少阳、少阴药也。

　　〔火胀大头证〕普济消毒饮子（见头痛。）

　　〔羞明怕热证〕决明益阴丸（见前。） 明目细辛汤（见目赤。） 连翘饮子（见脾急紧小。） 吹云膏（见通治。）

　　〔睑硬睛疼证〕通肝散（见内障。）

　　二术散 治睑硬睛疼，去翳障。

　　蝉蜕 白术 黄连 枸杞子 苍术（米泔浸，炒） 龙胆草 地骨皮 牡丹皮（各等分）

　　上为末，每服一钱，食后荆芥汤下。

　　〔赤痛如邪证〕小柴胡汤（见往来寒热。） 合四物汤。（见虚劳。）

　　〔气眼证〕复元通气散（见气。）

　　治气眼方石决明 草决明 楮实子 香附子 木贼 甘草 蝉蜕（去足） 川芎（各等分）

　　上为细末，茶清下。

　　又方石决明 草决明 香附子 蚌粉（各等分）

　　上为细末，每服二钱，茶清调下。

　　通明散 治气眼。凡人之目，必患后损其经络，喜怒哀乐之情有伤于心，发作不时，此乃气轮受病故也。

　　升麻 山栀子（各一两半） 细辛 川芎 白芷 防风 羌活 草决明 白芨 白蔹夏枯草（各一两） 杨梅皮 蝉蜕 五倍子（各五钱） 甘草（一钱）

　　上 咀，每服三钱，水一盏半，淡竹叶七皮，同煎，食后温服。

　　〔痛如针刺证〕洗心散（见前。） 加味八正散（见后。） 还睛散（见内障。）

　　补肝散 治眼痛如针刺，外障。

　　人参 茯苓 芎 五味子 本（各一两） 细辛 茺蔚子（各一两半）

　　上为细末，每服一钱，空心米饮调服。

　　〔热结膀胱证〕五苓散（见消瘅。） 导赤散（见淋。） 益元散（见伤暑。）

　　加味八正散 治心热冲眼，赤肿涩痛，热泪羞明。

　　瞿麦 蓄 滑石 车前子 甘草 栀子 木通 大黄 桑白皮 灯芯 苦竹叶 生地黄上水煎，食后服。

　　〔大小雷头风证〕〔左右偏头风证〕（治见头痛门。）

　　磁石丸 治雷头风变内障。

　　磁石（烧赤，醋淬三次） 五味子（炒） 干姜 牡丹皮 玄参（以上各一两） 附子（炮，半两）

　　上为细末，炼蜜和丸，如梧桐子大。每服十丸，食前茶清或盐汤送下。

　　《三因》羌活散 治风毒瓦斯上攻，眼目昏涩，翳膜生疮，及偏正头疼，目小，黑花累累者。

　　羌活 川芎 天麻 旋复花 青皮 南星（炮） 本（各一两）

　　上为末，每服二钱，水煎，入生姜三片，薄荷七叶。

　　参 羚角汤 治风牵眼，偏斜外障。

　　羚羊角（镑） 防风 五味子 赤茯苓 人参（各一两） 黄 茺蔚子 知母（各一两半）

　　上水煎，食后服。

　　槐子丸 治肝虚风邪所攻，致目偏视。

　　槐子仁（二两） 酸枣仁（微炒） 覆盆子 柏子仁 车前子 蔓荆子 茺蔚子 牛蒡子蒺藜子（各一两）

　　上为末，炼蜜丸，梧子大。每服三十丸，空心温白汤送下。

　　〔阴邪风证〕选奇汤 祛风清上散（俱见头痛。）

　　上清散 治头风痛，眉骨痛，眼痛。

　　川芎 郁金 赤芍药 荆芥穗 薄荷叶 芒硝（各半两） 乳香（另研） 没药（另研。各一钱）

　　脑子（另研，半钱）

　　上为细末，每用一字，鼻内搐之，甚妙。

　　〔阳邪风证〕小芎辛汤（见头痛。）

　　〔卒脑风证〕外证，羌活胜风汤（见外障。） 内证，冲和养胃汤（见内障。）

　　〔巅顶风证〕挟痰湿者，动辄眩晕。用：大黄（酒蒸九次，二两） 酒芩（七钱） 白僵蚕 酒天麻 陈皮（盐煮，去白） 桔梗（各五钱） 半夏（牙皂、姜汁煮，一两） 薄荷叶（三钱） 白芷 青礞石（各二钱）

　　上末之，滴水丸，如绿豆大。食后、临卧茶吞二钱。分外内证，治同前。

　　〔游风证〕加减知母汤知母（二钱） 黄 （去芦） 白术 羌活 防风 明天麻 甘菊花 山茱萸肉 蔓荆子本 川芎 当归（各一钱） 细辛 甘草（各五分）

　　水二盅，煎至一盅，温分二服，日三。头面肿，加牛蒡子（炒研，二钱）。

　　〔邪风证〕羌活胜风汤（见外障。）

　　第七册　目

　　目赤

　　还阴救苦汤（《原机》） 治目久病，白睛微变青色，黑睛稍带白色，黑白之间赤环如带，谓之抱轮红，视物不明，昏如雾露中，睛白高低不平，其色如死，甚不光泽，口干舌苦，眵多羞涩，上焦应有热邪。

　　升麻 苍术 桔梗 甘草（炙） 柴胡 防风 羌活（各半两） 细辛（二钱） 本（四钱） 川芎（一两） 红花（一钱） 当归尾（七钱） 黄连 黄芩黄柏 知母 连翘 生地黄（各半两） 龙胆草（三钱） 每服七钱，水二盏，煎至一盏，去滓热服。

　　上方以升麻、苍术、甘草诸主元气为君，为损者温之也。以柴胡、防风、羌活、细辛、本诸升阳化滞为臣，为结者散之也。以川芎、桔梗、红花、当归尾诸补行血脉为佐，为留者行之也。以黄连、黄芩、黄柏、知母、连翘、生地黄、龙胆草诸去除热邪为使，为客者除之也。奇经客邪之病，强阳搏实阴之病，服此亦具验。

　　菊花决明散 治证同上。

　　草决明 石决明（东流水煮一伏时，另研极细入药） 木贼草 防风 羌活 蔓荆子 甘菊花甘草（炙） 川芎 石膏（另研极细入药） 黄芩（各半两）

　　为细末，每服二钱，水一盏半，煎八分，连末服，食后。

　　上方以明目除翳为君者，草决明、石决明、木贼草也。以散风升阳为臣者，防风、羌活、蔓荆子、甘菊花也。以和气顺血为佐者，甘草、川芎也。以疗除邪热为使者，黄芩、石膏也。内急外弛之病，亦宜其治。

　　神验锦鸠丸 治证同上，兼口干舌苦，眵多羞涩，上焦邪热。

　　甘菊花 牡蛎（洗， 粉。各五钱） 肉桂（二两） 瞿麦 蕤仁（去皮） 草决明 羌活（各三两）

　　白茯苓（四两） 蒺藜（炒，去尖） 细辛 防风 黄连（各五两） 斑鸠（一只，跌死，去皮毛肠嘴爪，文武火连骨炙干） 羯羊肝（一具，竹刀薄批，炙令焦，忌用铁刀） 蔓菁子（二升，淘净，绢袋盛，甑蒸一伏时，晒干）

　　上为细末，炼蜜为剂，杵五百下，丸如梧子大。每服二十丸，加至三五十丸。空心温汤下。

　　上方以甘菊花、草决明主明目为君。以蕤仁、牡蛎、黄连、蒺藜除湿热为臣。以防风、羌活、细辛之升上，瞿麦、茯苓之分下为佐。以斑鸠补肾，羊肝补肝，肉桂导群药入热邪为使。此方制之大者也，肾肝位远，服汤药散不厌频多之义也。

　　万应蝉花散 治证同上。

　　蝉蜕（去土，半两） 蛇蜕（炙，三钱） 川芎 防风 羌活 炙甘草 当归 白茯苓（各一两）

　　赤芍药（三两） 苍术（四两） 石决明（东流水煮一伏时，研极细，一两半）

　　上为细末，每服二钱，食后临卧时浓米泔调下，热茶清亦得。

　　上方制之复者也。奇之不去，则偶之，是为重方也。今用蝉蜕，又用蛇蜕者，取其重蜕之义，以除翳为君也。川芎、防风、羌活皆能清利头目为臣也。甘草、苍术通主脾胃，又脾胃多气多血，故用赤芍药补气，当归补血为佐也。石决明镇坠肾水，益精还阴，白茯苓分阴阳止下为使也。亦治奇经客邪之病。

　　黄连羊肝丸 助阳活血汤（俱见目痛。）

　　千金磁朱丸（见内障。）

　　芍药清肝散（《原机》） 治眵多 燥，紧涩羞明，赤脉贯睛，脏腑秘结者。

　　白术 川芎 防风 羌活 桔梗 滑石 石膏（各三分） 黄芩 薄荷 荆芥 前胡炙甘草 芍药（各二分半） 柴胡 山栀 知母（各二分） 大黄（四分） 芒硝（三分半）

　　水二盅，煎至一盅，食后热服。

　　上方为治淫热反克而作也。风热不制之病，热甚大便硬者，从权用之，盖苦寒之药也。苦寒败胃，故先以白术之甘温，甘草之甘平主胃气为君。次以川芎、防风、荆芥、桔梗、羌活之辛温升散清利为臣。又以芍药、前胡、柴胡之微苦，薄荷、黄芩、山栀之微苦寒，且导且攻为佐。终以知母、滑石、石膏之苦寒，大黄、芒硝之大苦寒，祛逐淫热为使。大便不硬者，减大黄、芒硝，此逆则攻之治法也。大热服者，反治也。

　　通气利中丸 治证同上。

　　白术（一两） 白芷 羌活（各半两） 黄芩 滑石（取末，各一两半） 大黄（二两半） 牵牛（取末，一两半）

　　除滑石、牵牛另研极细末外，余合为细末，入上药和匀，滴水为丸，如桐子大。每服三十丸，加至百丸，食后临睡茶汤下。

　　上方以白术苦甘温，除胃中热为君；白芷辛温解利，羌活苦甘平微温，通利诸节为臣；黄芩微苦寒，疗热滋化，滑石甘寒，滑利小便，以厘清浊为佐；大黄苦寒，通大便，泻诸实热，牵牛辛苦寒，利大便，除风毒为使，逆攻之法也。风热不制之病，热甚而大便硬者，亦可兼用。然牵牛有毒，非神农药，今与大黄并用者，取性猛烈而快也。大抵不宜久用，久用伤元气，盖从权之药也。量虚实加减。

　　黄连天花粉丸 治同上。

　　黄连 菊花 川芎 薄荷（各一两） 连翘（二两） 天花粉 黄芩 山栀子（各四两） 黄柏（六两）

　　为细末，滴水丸，如梧子大。每服五十丸，加至百丸，食后临卧茶清下。

　　上方为淫热反克，脏腑不秘结者作也。风热不制之病，稍热者亦可服。以黄连、天花粉之苦寒为君，菊花之苦甘平为臣，川芎之辛温，薄荷之辛苦为佐，连翘、黄芩之苦微寒，黄柏、栀子之苦寒为使。合之则除热清利，治目赤肿痛。

　　黄连炉甘石散 治眼眶破烂，畏日羞明，余治同上。

　　炉甘石（一斤） 黄连（四两） 龙脑（量入）

