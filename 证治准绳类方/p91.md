<!-- { "loadSidebar": true } -->
　　先以炉甘石置巨火中， 通红为度。另以黄连，用水一碗，瓷器盛贮，纳黄连于水内，却以通红炉甘石淬七次，就以所贮瓷器置日中晒干，然后同黄连研为细末。欲用时，以一二两再研极细，旋量入龙脑，每用少许，井花水调如稠糊，临睡以箸头蘸敷破烂处，不破烂者，点眼内 ，锐 尤佳。不宜使入眼内。

　　上方以炉甘石收湿除烂为君，黄连苦寒为佐，龙脑去热毒为使。诸目病者俱可用，病宜者治病，不宜者无害也。奇经客邪之病，量加朴硝泡汤，滴眼瘀肉黄赤脂上。

　　龙脑黄连膏 治目中赤脉如火，溜热炙人，余治同上。

　　黄连（半斤） 龙脑（一钱）

　　先锉黄连令碎，以水三大碗，贮瓷器内，入黄连于中，用文武火慢熬成大半碗，滤去滓，入薄瓷碗内，重汤顿成膏半盏许，龙脑以一钱为率，用则旋量入之。以箸头点入眼内，不拘时。

　　上方以黄连治目痛，解诸毒为君，龙脑去热毒为臣，乃君臣药也。诸目痛者俱宜用。

　　蕤仁春雪膏 治红赤羞明， 燥痒痛沙涩。

　　蕤仁（去油四钱） 龙脑（五分）

　　先以蕤仁研细，入龙脑和匀，用生好真蜜一钱二分，再研调匀。每用箸头点内 锐 。

　　上方以龙脑除热毒为君，生蜜解毒和百药为臣，蕤仁去暴热，治目痛为使。此药与黄连炉甘石散、龙脑黄连膏并用。

　　 鼻碧云散 治肿胀红赤，昏暗羞明，隐涩疼痛，风痒鼻塞，头痛脑酸，外翳攀睛，眵泪稠粘。

　　鹅不食草（二钱） 青黛 川芎（各一钱）

　　为细末，先噙水满口，每用如米许， 入鼻内，以泪出为度，无时。

　　上方以鹅不食草解毒为君，青黛去热为佐，川芎大辛，除邪破留为使，升透之药也。

　　大抵如开锅盖法，常欲使邪毒不闭，令有出路。然力少而锐， 之随效，宜常 以聚其力。诸目病俱可用。

　　羌活胜风汤（见外障。）

　　川芎行经散 治目中青 ，如物伤状，重者白睛如血贯。

　　羌活 白芷 防风 荆芥 薄荷 蔓荆子 独活（各四分） 柴胡 炙甘草 当归 川芎枳壳（各六分） 桔梗（五分） 茯苓（三分） 红花（少许）

　　水二盏，煎至一盏，去渣，大热服，食后。

　　上方以枳壳、甘草和胃气为君。白芷、防风、荆芥、薄荷、独活疗风邪，升胃气为臣。

　　川芎、当归、红花行滞血，柴胡去结气，茯苓分利除湿为佐。羌活、蔓荆子引入太阳经，桔梗利五脏为使。则胃脉调，小肠膀胱皆邪去凝行也。见热者，以消凝大丸子主之。

　　消凝大丸子 治证同上。或有眵泪沙涩并治。

　　川芎 当归 桔梗 炙甘草 连翘 菊花（各七钱） 防风 荆芥 羌活 本 薄荷（各半两） 滑石 石膏 白术 黄芩 山栀（各一两）

　　先将滑石、石膏另研，余作细末，和匀，炼蜜为剂，每剂一两，分八丸。每服一丸或二丸，茶汤嚼下。

　　上方消凝滞药也。君以川芎、当归治血和血。臣以羌活、防风、荆芥、 本、薄荷、桔梗疗风散邪，引入手足太阳经。佐以白术、甘草、滑石、石膏调补胃虚，通泄滞气，除足阳明经热。使以黄芩、山栀、连翘、菊花去热除烦。淫反克，风热不制者，俱宜服也。

　　黑神散（见鼻衄。） 消风散（见头痛。） 洗肝散（见目赤。）

　　菊花散（《和剂》） 治肝受风毒，眼目赤肿，昏暗羞明，多泪涩痛。

　　白蒺藜（炒，去刺） 羌活（去芦，不见火） 木贼（去节） 蝉蜕（去头足。各三两） 菊花（去梗，六两）

　　为细末，每服二钱，食后茶清汤调服。

　　四物汤（见虚劳。） 养正丹 苏子降气汤（并见气。） 黑锡丹（见诸逆冲上。） 三黄丸（见发热。）

　　四物龙胆汤（见目痛。）

　　散热饮子（《保命》） 治眼赤暴发肿。

　　防风 羌活 黄芩 黄连（各一两）

　　每服半两，水二盏，煎，食后温服。

　　大腑秘加大黄一两，痛甚加川当归、地黄，烦躁不得卧加栀子一两。

　　泻青丸（见头痛。）

　　竹叶汤 治肝脏实热，目赤肿痛。

　　淡竹叶 黄芩（去黑心） 犀角屑 木通（炒。各一两） 车前子 黄连（去须） 玄参（各一两二钱半） 芒硝（二两） 栀子仁 大黄（微炒。各一两半）

　　上 咀，每服五钱，水一盏半，煎至八分，去滓，食后温服。

　　龙胆饮 治同前。

　　龙胆草 栀子仁（各二钱） 防风 山茵陈 川芎 玄参 荆芥 甘菊花 楮实 甘草（各一钱）

　　上为细末，每服一钱半，食后茶清调下。

　　决明子汤 治肝脏实热，目 生赤肉，涩痛。

　　决明子（炒） 柴胡（去苗） 黄连（去须） 苦竹叶 防风（去叉） 升麻（各七钱半） 细辛（去苗，二钱半） 菊花 甘草（炙。各半两）

　　上 咀，每服五钱，水一盏半，煎八分，去滓，食后温服。

　　麦门冬汤 治肝实热，毒瓦斯上熏于目，赤肿痛痒。

　　麦门冬（去心） 秦皮（去粗皮） 赤茯苓（去黑皮） 萎蕤（各一两半） 大黄（生用） 升麻（各一两）

　　上锉片，每服五钱，水一盏半，入竹叶十片，煎至八分，去滓，入朴硝末一钱，更煎令沸，空心温服。

　　泻肝散 治肝热，赤眼肿痛。

　　栀子仁 荆芥 大黄 甘草（以上各等分）

　　每服二钱，水煎，食后服。

　　羊肝丸（见目痛。）

　　助阳和血补气汤（东垣） 治眼发后，上热壅，白睛红，多眵泪，无疼痛而隐涩难开。此服苦寒药太过，而真气不能通九窍也，故眼昏花不明。宜助阳和血补气。（方见目痛。）

　　退赤散大黄 黄芩 黄连 白芷 赤芍药 当归 山栀子（各等分）

　　上锉为散，桑白皮同煎，食后服。

　　退赤丸生地黄 草决明 黄芩 当归 白术木通 连翘 甘草（各等分）

　　上为细末，炼蜜丸，如梧桐子大。每服四十丸，淡竹叶煎汤吞下。

　　退赤山栀子（一两） 当归（酒浸，五钱） 大黄（煨） 甘草（炙。各二钱）

　　上 咀，为散，每服三钱，水一盏半，煎至七分，去滓温服。

　　去赤脉赤芍药（二两） 川芎 熟地黄 当归 山栀子（各一两）

　　上 咀，为散，水煎服。

　　碧天丸（东垣） 治目疾累服寒凉不愈，两目蒸热，有如火熏，赤而不痛，红丝血脉满目贯睛，瞀闷昏暗，羞明畏日，或上下睑赤烂，或不伏风土，而内外锐 皆破，以此洗之。

　　瓦粉（炒，一两） 铜绿（七分，为末） 枯白矾（二分，是一钱中五分之一）

　　上研铜绿、白矾令细，旋旋入瓦粉研匀，热水和之，共为一百丸。每用一丸，热汤半盏，浸一二个时辰，洗至觉微涩为度，少合眼半时辰许，临卧更洗了，瞑目就睡，尤神妙。一丸可洗十日，如再用，汤内顿热。此药治其标，为里热治已去矣。里实者不宜用此，当泻其实热。

　　《本事》针头丸 治男妇室女小儿诸般赤眼。

　　川乌尖（七枚，怀干） 白僵蚕（七枚，去嘴，怀干） 硼砂（十文）

　　上为末，用猪胆汁调药成软块，摊碗内，荆芥、艾各一两，皂角小者一茎，烧，将药碗覆熏之，常将药膏搅匀转，又摊又熏，以皂角、荆芥、艾尽为度，再搜成块，用油纸裹，入地中出火毒，冬天两日夜，夏天一夜，春秋一日夜，取出，丸如针头大。每一丸点眼中妙。

　　救苦丸（《保命》） 治眼暴赤，发嗔痛甚者。

　　黄连（一两） 川当归（二钱） 甘草（一钱）

　　上锉细，水半碗，浸一宿，以慢火熬约至减半，绵绞去渣令净，再熬作稠膏，摊在碗上，倒合，以物盖之，用熟艾一大块如弹子，底下然之，熏膏子，艾尽为度，入下项药：朱砂（一钱，飞） 脑子（五分） 乳香 没药（研。各等分）

　　上研入膏，和丸如米大。每用两丸，点眼两角，仰面卧，药化方起。

　　广大重明汤（东垣） 治两目睑赤烂，热肿疼痛，并稍赤，及眼睑痒极，抓至破烂赤肿，眼楞生疮痴，目多眵痛，隐涩难开。

　　草龙胆梢 防风 甘草根 细辛（各等分）

　　上锉如麻豆大，内甘草不锉，只作一挺，先以水一大碗半，煎草龙胆一味，干一半，再入余三味，煎至小半碗，去渣，用清汁带热洗，以重汤顿令热，日用五七次。洗毕，合眼须臾即去， 肉纵长及痒亦减矣。

　　涤风散 治风毒攻眼，赤肿痒痛。

　　黄连（去须） 蔓荆子（各半两） 五倍子（三钱）

　　上锉细，分三次，新汲水煎，滤清汁，以手沃洗。

　　截恶眼立效方明矾（好者，黑豆大） 山栀子（一枚，剥去皮）

　　上咬啐，用无糨绢帛包定，以井水小半盏浸之，候水浸透，水黄洗眼，二三十次一宿，次早无事，立效。

　　攻毒散 治风毒上攻，两眼暴赤，隐涩难开。

　　上用干姜，不以多少，洗净 咀，每用二钱，以薄绵紧裹，沸汤泡，乘热洗，如冷再温洗。

　　汤泡散 治肝虚风热攻眼，赤肿羞明，渐生翳膜。

　　杏仁 防风 黄连（去须） 赤芍药 当归尾（各半两） 铜青（二钱） 薄荷叶（三钱）

　　上锉散，每用二钱，极沸汤泡，乘热先熏后洗，冷则再暖用，日两三次。一方，入白盐少许，闭目沃洗。盐亦散血。

　　垂柳枝煎 治风赤眼。

　　垂柳枝 桃枝 枸杞枝 桑枝（各长二寸，各七茎） 马牙硝（二钱半，细研） 竹叶（四十九片）

　　黄连（去须） 决明子（各半两） 龙脑（细研，半钱）

　　上除硝、龙脑外，以浆水二大盏，于铜器中煎至一半，去滓，以绵滤净，入硝及龙脑搅匀，更煎令稠。每以铜箸头取如小豆许点眼，日三五次。

　　又方 治一切风赤眼，眼皮上瘙痒赤烂，久治不效。此药之功，不可具述。

　　轻粉（十字） 白蜜 白蜡（各三株） 腊月猪脂（半两）

　　上先溶猪脂成油，渐下蜜，次下蜡，候三味总化成油，入轻粉搅令匀，非时搽眼赤皮上。

　　铜青汤 治风弦赤眼。

　　铜青（黑豆大） 防风（一寸许） 杏仁（二粒，去尖，不去皮）

　　上各细切，于盏中新汲水浸，汤瓶上顿令极热洗之。如痛，加当归数片。

　　治风赤涩痛 取诃黎勒核，入白蜜，研注目中，神良。一方，以鹰嘴者一枚，滴蜜于石，磨点。

