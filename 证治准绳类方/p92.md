<!-- { "loadSidebar": true } -->
　　治风热生肤赤白眼，及去眼中风痒痛。捣枸杞子汁点眼，立验。亦治暴赤眼，风热赤膜。一方，用叶捣汁，含一满口，待稍温，就咽之。

　　拜堂散 治风赤眼。

　　上以五倍子研细末，贴破赤处。

　　熏洗方 治风眼烂弦，临洗加轻粉少许。凡时气赤眼，自外而入，非脏腑病者，不必服药，熏洗足矣。

　　黄连（去毛） 川芎（去芦） 荆芥穗（各一钱半） 蔓荆子（一钱，去膜） 五倍子（三钱，剪碎去垢，铫内火炒，待赤色，铺纸地上，用盖片时，出火气）

　　上锉碎，作三服，每服用生绢一小方洗净，入药绢内，以线扎定，水煎，仍以纸糊瓶口，勿令气出，却于无风处，就瓶口纸上破小孔，向眼熏之；候气稍平，揭去纸，就瓶口熏之；气温倾药水出，用净绢蘸洗，如此三次为验。仍避风毒。

　　 鼻药 治目风热，肿赤难开。

　　雄黄（水透） 辰砂（各二钱半） 细辛（半两） 片脑 麝香（各少许）

　　上为细末，口含水少许， 鼻中。

　　〔瘀血灌睛〕宣明丸 治眼内血灌瞳神，赤肿涩痛，大热上壅。

　　赤芍药 当归 黄连 生地黄 大黄 川芎 薄荷 黄芩（各等分）

　　上为末，炼蜜丸，梧子大。每服三十丸，食后米饮下。

　　分珠散 治眼患血灌瞳神，恶血不散。

　　槐花 白芷 地黄 栀子 荆芥 甘草 黄芩 龙胆草 赤芍药 当归（各一两）

　　上水煎服。春加大黄泻肝，夏加黄连泻心，秋加桑白皮泻肺。

　　麦门冬汤 治血灌瞳神，昏涩疼痛，及辘轳转关外障。

　　麦门冬（去心，焙） 大黄（炒） 黄芩（去黑心） 桔梗（锉，炒） 玄参（各一两） 细辛（去苗） 芒硝（研。各半两）

　　上锉研，每服五钱匕，水一盏半，煎至七分，去滓，下芒硝少许，食后温服。

　　通血丸 治血灌瞳神。

　　生地黄 赤芍药 甘草（各五钱） 川芎 防风 荆芥 当归（各一两）

　　上为末，炼蜜丸，如弹子大。食后荆芥、薄荷汤嚼下。血即散而归肝，又恐目生花，须再用前还睛散服之。

　　胆归糖煎散 治血灌瞳神，及暴赤目疼痛，或生翳膜。

　　龙胆草 细辛 当归 防风（各二两）

　　上用砂糖一小块，同煎服。

　　车前散 治肝经积热，上攻眼目，逆顺生翳，血灌瞳人，羞明多泪。

　　车前子（炒） 密蒙花（去枝） 草决明 白蒺藜（炒，去刺） 龙胆草（洗净） 黄芩 羌活 菊花（去枝） 粉草（各等分）

　　上为细末，每服二钱，食后米汤调服。

　　真珠散 治眼血灌瞳人，生障膜。

　　真珠 水晶 琥珀 马牙硝（各半两） 朱砂（一两） 龙脑（一分）

　　上同研如粉，以铜箸取如半小豆大点之。

　　〔血灌瞳神〕四物汤（地黄用生，芍药用赤。） 益阴肾气丸（见内障。）

　　单方，用生地黄汁，温服一盏，频服以瘥为度。

　　〔色似胭脂〕退血散当归 赤芍药 木贼 防风 细辛 龙胆草（各等分）

　　咀，白水煎，先乘热熏眼，后温服。

　　〔赤脉贯睛〕芍药清肝散（见前。）

　　〔赤丝乱脉〕点眼蕤仁膏 治风热眼，飞血赤脉，痒痛无定。

　　蕤仁（去皮，细研，半两） 好酥（一栗子大）

　　上将蕤仁与酥和研匀，摊碗内，用艾一小团烧烟出，将碗覆烟上熏，待艾烟尽即止，重研匀。每以麻子大点两 头，日二度。

　　鱼胆敷眼膏 治飞血赤脉作痛，及暴赤眼涩。

　　鲤鱼胆（五枚） 黄连（去须，研末，半两）

　　上以胆汁调黄连末内，瓷盒盛，饭上蒸一次取出，如干，入蜜少许，调似膏。涂敷目，日五七度。

　　〔目珠俱青〕还阴救苦汤（见前。）

　　第七册　目

　　目肿胀

　　麦门冬汤 泻肝散 龙胆饮（俱见目赤。）

　　金丝膏 治风热上攻，目赤肿痛。

　　黄连（去须，二两） 大黄 黄柏（去粗皮） 龙胆草 山栀仁 当归（各一两） 青竹叶（一百片，切） 大枣（二十枚，去核） 灯芯（切） 硼砂（明者） 乳香（研。各二钱五分）

　　上用水五升，不拘冬夏，浸一时辰取出，于银石器内慢火熬，不令大沸，候泣尽汁，辍下火放冷，用绢绞取汁，于无风尘处澄一时辰，去滓，于银器内用慢火熬令减半，入白蜜半斤同搅，候有蜜者，以手挑起，有丝则止，放冷，再以夹绢袋滤过，用瓷盒盛之。每取一茶脚许，研龙脑一字极细，入膏同研一二千遍令匀，取少许点之。

　　琥珀煎 治风毒冲目，肿赤痒痛。

　　乳香（另研，二钱） 蕤仁（另研，半两） 滑石（另研） 铅丹（另研。各二两） 黄连（另研） 青皮（各一两）

　　黄芩（去黑心） 白蜜（各四两） 木鳖子（十枚，去壳） 槐枝 柳枝（并用新青者各一十枝，每枝长一寸半）

　　上将槐、柳枝、青皮、黄芩、滑石以水三碗，同煎至两碗，去滓，下乳香、蕤仁、铅丹、木鳖子与蜜，同熬如琥珀色，却下黄连末，再煎至一碗半，用熟绢滤去渣，入瓷器内密封，绳系，坠井底一宿，出火毒。每用铜箸点，以目涩为度。熬点俱忌铁器。

　　涤风散（见目赤） 大黄丸 桑白皮散 青皮汤 玄参丸 泻肺汤 朱砂煎（俱见前目痛条。）

　　〔肿胀如杯〕洗肝散（见前。） 泻青丸（见头痛。）

　　神芎丸 治湿热内甚，目赤肿，或白睛黄色。

　　大黄 黄芩（各二两） 牵牛 滑石（各四两） 黄连 薄荷 川芎（各半两）

　　上为末，水丸如小豆大。温水下十丸，至十五、二十丸。

　　〔形如虾座〕宣明丸 分珠散（俱见前。）

　　〔状若鱼胞〕桑白皮散 玄参丸 泻肺汤（见目痛。）

　　〔鹘眼凝睛〕四物汤加醉将军 连翘散（见目赤。）

　　〔旋 泛起〕泻肝散升麻 大黄 赤芍药 黄芩 薄荷 栀子 木贼 陈皮 黄连 朴硝 菊花 甘草防风 五灵脂 葶苈 细辛（各等分）

　　上为细末，每服二钱，为散亦可，水煎服，食后。老人加枳壳、浓朴。

　　救睛丸 治睛肿，旋螺突出，青盲有翳。

　　苍术 枳实 甘草 川芎 荆芥 蝉蜕 薄荷 当归 木贼 草决明 谷精草（各等分）

　　上为末，炼蜜丸，弹子大。每服一丸，食后茶清磨下。

　　〔旋螺尖起〕搜风散 治旋螺尖起外障。

　　防风 大黄 天门冬 五味子 桔梗 细辛 赤芍药 茺蔚子（等分）

　　上水煎，食后服。

　　法制黑豆大黄 黄连 黄芩（各半两） 甘草 密蒙花 朴硝（各一两）

　　上为末，用黑豆一升，水三碗，入药煮干，将豆每服二十粒，细嚼，清米泔送下。

　　还睛丸川芎 白蒺藜 白术 木贼 羌活 菟丝子 熟地黄 甘草（各等分）

　　上为细末，炼蜜丸，如弹子大。空心熟汤嚼下。

　　〔神珠自胀〕查前去风热剂中加破血收敛之药。

　　〔珠突出眶〕分珠散（见目赤。）

　　糖煎散 治风毒攻眼，赤肿昏花，隐涩难开。

　　龙胆草 防己 大黄 荆芥穗 赤芍药 土当归 甘草 防风（各一两） 川芎（半两）

　　上 咀，为散，每服四钱，水一盏，砂糖一小块，同煎服。

　　水淋法 治眼睛肿胀突出，新汲水沃眼中，频数换水，眼睛自入。更以麦门冬、桑白皮、栀子仁煎汤，通口服。

　　田螺膏 治眼睛肿胀突出，及赤眼生翳膜。

　　田螺（七枚，去壳） 撮地金钱（多） 生地黄根 田茶菊叶上同捣烂，贴太阳穴及眼泡。

　　洗障散（附） 治障眼及眼泡赤肿，翳膜遮睛。

　　田茶菊 七层楼 铁梗子 鸡屎子上水煎，碗盛，入盐少许泡，去渣洗眼。

　　洗翳散 治同上。

　　赤梗酸枇草，捣烂，沸汤泡，滤清洗眼，神效。

　　土朱膏 治患眼赤肿闭合。

　　土朱（三分） 石膏（ ，一分） 片脑（少许）

　　上为末，新汲水入蜜调，敷眼 头尾及太阳处。更以栀子煎汤，调治眼流气饮末服之。

　　清凉膏 治暴赤火眼，肿痛难开，及瘴眼，并打扑伤损眼。

　　大黄 朴硝 黄连 黄柏 赤芍药 当归 细辛 薄荷 芙蓉叶（各等分）

　　上为末，用生地黄汁、鸡子清、蜜同调匀，贴太阳穴及眼泡上。

　　地黄膏 治赤肿疼痛，外障等眼。

　　大黄 黄柏 黄连 黄芩 赤芍药 当归 绿豆粉 芙蓉叶 薄荷（各等分）

　　上制贴法俱同上。

　　第七册　目

　　目痒

　　驱风一字散 治目痒极难忍。

　　川乌（炮） 川芎 荆芥（各五钱） 羌活 防风（各二钱半）

　　上为末，每服二钱，食后薄荷汤调下。

　　乳汁煎（见目泪。）

　　四生散 治肾风上攻眼目作痒，或作昏花。

　　白附子 黄 独活 蒺藜（各等分）

　　上为末，每服二钱，用猪腰子一枚，批开入药，湿纸包裹煨熟，细嚼，盐汤下，风癣酒下。

　　人参羌活散 治肝热，眼涩痒昏 。

　　羌活 独活 人参 川芎 柴胡 桔梗 枳壳 赤茯苓 前胡 天麻 甘草 地骨皮上水煎服，或加防风、荆芥。

　　菩萨散 治风毒攻眼，昏泪飕痒。

　　苍术 防风 蒺藜（炒。各二两） 荆芥（二两半） 甘草（盐水炒，七钱半）

　　上末，每服一钱，入盐少许，沸汤调下。或用消风散夹和亦佳。

　　杏仁龙胆草泡散 治风上攻， 燥赤痒。

　　龙胆草 当归尾 黄连 滑石（另研取末） 杏仁（去皮尖） 赤芍药（各一钱）

　　以白沸汤泡，顿蘸洗，冷热任意，不拘时候。

　　上方以龙胆草、黄连苦寒去热毒为君。当归尾行血，杏仁润燥为佐。滑石甘寒泄气，赤芍药苦酸除痒为使。惟风痒者可用。

　　第七册　目

　　外障

　　《简要》夏枯草散（即补肝散，见目痛。） 选奇汤（眉痛。）

　　羌活除翳汤（东垣） 治太阳寒水，翳膜遮睛，不能视物。

　　麻黄根（二钱半） 薄荷叶（二钱） 生地黄（酒洗，一钱） 当归根 川芎（各三钱） 黄柏（四钱）

　　知母（五钱，酒制） 荆芥穗（煎成方入） 本（各七钱） 防风（一两） 羌活（一两半） 川椒（五分） 细辛（少许）

　　上为 咀，每服三钱，水三大盏，煎至一盏半，入荆芥穗，再煎至一盏，去滓，食后稍热服。忌酒湿面。

