<!-- { "loadSidebar": true } -->
　　黄丹（水飞四两） 诃子（八个，去复选末） 海螵蛸（三钱，取末） 青盐（另研，一两） 白蜜（一斤）

　　先将蜜熬数沸，净纸搭去蜡面，却下黄丹，用棍搅匀，旋下余药，将至紫色取出。

　　黄连（十两） 龙胆草（二两） 木贼（一两） 杏仁（七十五粒，去皮尖） 蕤仁（半两）

　　通入瓷器内，水一斗浸之，春秋五日，夏三日，冬十日，入锅内，文武火熬至小半升，滤去渣，重汤炖成膏子，却入前药熬之，搅成紫色，入龙脑一钱，每用少许点上。药干，净水化开用。

　　上方以黄连为君，为疗邪热也。蕤仁、杏仁、龙胆草为臣，为除赤痛，润烦燥，解热毒也。黄丹、青盐、龙脑、白蜜为佐，为收湿烂，益肾气，疗赤肿，和百药也。诃子、海螵蛸、木贼草为使，为涩则不移，消障磨翳也。

　　万应蝉花散（见前。）

　　〔黄膜上冲证〕通脾泻胃汤防风 大黄 玄参 知母（各一两） 天门冬 黄芩（各一两半） 麦门冬 茺蔚子（各二两）

　　每服五钱，水一盏，煎五分，去滓，食远温服。

　　神消散 治眼内黄膜上冲，赤膜下垂。

　　黄芩 蝉蜕 甘草 木贼（各五钱） 谷精草 苍术（各一两） 龙蜕（三条，炒）

　　上末，每服二钱，夜卧冷水调下。

　　皂角丸 治内外一切障膜。此药能消膜退翳，如十六般内障，同生熟地黄丸用之，神效。

　　龙蜕（七条） 蝉蜕 玄精石（生） 穿山甲（炒） 当归 白术 白茯苓 谷精草 木贼（各一两） 白菊花 刺 皮（蛤粉炒） 龙胆草 赤芍药 连翘（各一两五钱） 猪爪（三十枚，蛤粉炒）

　　人参 川芎（各半两）

　　上末，一半入猪牙皂角二挺烧灰和匀，炼蜜丸，桐子大，每服三十丸，空心食前杏仁汤下；一半入仙灵脾一两，为末和匀，每服用猪肝夹药，煮熟细嚼，及用原汁送下，日三。

　　犀角饮 治黄膜上冲。

　　犀角（二两） 白附子（炮） 麦门冬（各二钱半） 车前子 羌活 黄芩（各五钱）

　　上水煎，食后温服。

　　〔赤膜下垂〕炙肝散 治外障，赤肉翳膜，遮睛不明。

　　石决明（洗） 谷精草（各四两） 皂角（炙，去皮子，二钱半） 黄芩（去黑心） 木贼（各五两） 甘草（炙，二两） 苍术（米泔浸七日，切片，焙，半斤）

　　上为细末，每用 猪肝一叶，去筋膜， 数缝，掺药末五钱于缝内，仍掺盐一钱，合定，用旋着湿柳枝三四条合起，慢火炙香熟，早晨空心冷吃尽，仍吃冷饭一盏压之。仍于三里穴灸二三七壮，三日后有泪下为验，七日翳膜必退，每旦用新水漱口。

　　洗眼紫金膏（《和剂》） 治远年近日，翳膜遮障，攀睛 肉，昏暗泪多，瞻视不明。或风气攻注，睑生风粟，或连眶赤烂，怕日羞明，隐涩难开。

　　黄连（去须，半两） 赤芍药 当归 朱砂（另研） 乳香（另研） 硼砂（另研。各二钱半） 雄黄（研飞，二钱） 麝香（另研，半钱）

　　上为细末，入研药，拌匀再研，炼蜜丸，如皂角子大。每服一丸，安净盏内，沸汤泡开，于无风处洗，药冷，闭目少时，候三两时再煨热，根据前洗，一点可洗三五次。不得犯铜铁器内洗。如暴赤眼肿者，不可洗。

　　通肝散（见风障。）

　　〔花翳白陷证〕知母饮子知母 茺蔚子（各二两） 防风 细辛（各一两半） 桔梗 大黄 茯苓 芒硝（各一两）

　　每服五钱，水一盏，煎至五分，去滓，食后温服。

　　蕤仁散 治目生花翳，多年不退。

　　蕤仁（汤浸，去赤皮） 秦艽（去苗。各一两） 枳壳（炒黄） 赤茯苓（各一两半） 川大黄（炒，半两）

　　车前子 青葙子 赤芍药（各七钱半） 柴胡（去苗，一两）

　　上为细末，每服三钱，水一盏，煎六分，连滓热服。

　　洗肝散 治花翳川芎 当归尾 赤芍药 防风 生地黄 白蒺藜 木贼 蝉蜕 羌活 薄荷 苏木菊花 红花（各五钱） 甘草（三钱）

　　咀，每服三钱，水一盏半，松丝十余根，煎服。外用通明散、七宝膏、卢甘散点。

　　桑白皮汤 治目生花翳白点，状如枣花。

　　桑白皮 木通（各一两半） 泽泻 犀角屑 黄芩 茯神 玄参旋复花 川大黄（炒。各一两） 甘菊花（半两） 甘草（炙，二钱半）

　　上为细末，每服一钱匕，水一盏，煎六分，连滓温服。

　　琥珀散 治目积年生花翳。

　　琥珀 珊瑚 朱砂 砂（白者） 马牙硝（各半两） 乌贼鱼骨（半两） 先于粗石磨去其涩，用好者一钱） 真珠末（一两）

　　上研极细令匀，每服三五次点。

　　鸡距丸 治花翳泪出。

　　干姜（炮，七钱半） 蕤仁（细研） 鸡舌香 胡粉（各半两） 黄连（一两，研末） 矾石（熬，研，一钱二分半）

　　为细末，枣肉丸如鸡距。注眼大 ，日再。

　　〔蟹睛证〕防风泻肝散 治蟹眼睛疼。

　　防风 远志 桔梗 羚羊角 甘草 赤芍药 细辛 人参 黄芩（各等分）

　　上为细末，温水调服。

　　磁石丸 治肝肾虚，蟹眼睛疼。

　　黄 青盐 人参 紫巴戟 苁蓉 附子 木香 沉香 防风 牛乳 牛膝 覆盆子桂心 干姜 远志 熟地黄 茯苓 磁石 苍术 陈皮 白术 川芎 槟榔 大腹皮白芷 青皮 乌药 独活（各等分）

　　上为细末，炼蜜丸，如梧桐子大。每服三十丸，温盐汤送下。

　　七室丸 治内障水翳，如冰冻坚结睛上，先以针拨取之，后以此药散翳。

　　石决明（捣研，二两） 茺蔚子 人参（各一两） 琥珀（捣研，七钱半） 龙脑（二钱半，研） 熊胆真珠（捣研。各半两）

　　上为细末，炼蜜和丸，如梧桐子大。每服十五丸，加至二十丸，食前茶清下。

　　七宝汤 治内障横翳，横着瞳人，中心起而敛脊，针拨后用。

　　羚羊角（镑） 犀角（镑。各一两） 胡黄连 车前子 石决明（刮洗，捣研） 炙甘草（各半两） 丹砂（另研）

　　上除丹砂、决明外，粗捣筛，每服三钱匕，水一盏，煎七分，去滓，入丹砂末半钱，决明末一字，再煎两沸，食后温服。

　　清凉散 治冰瑕深翳。

　　蔓荆子 荆芥 苦竹叶 甘草（各半两） 栀子（二钱半）

　　上薄荷水煎服。

　　洗刀散 治风热弦烂，眼目赤肿，内外障翳，羞明怕日，倒睫出泪，两睑赤烂，红筋瘀血，宜用此药。

　　防风 连翘 羌活 独活 草决明 蔓荆子 木贼 玄参（各一两） 当归 荆芥 滑石薄荷 麻黄 白术 赤芍药 大黄（各五钱） 黄芩 川芎 栀子 桔梗 石膏 芒硝蝉蜕 白菊花 蒺藜（各四钱） 甘草 细辛（各三钱）

　　上姜同煎，食后服。再用清凉洗眼之药。

　　二黄散 治 肉攀睛。

　　黄芩 大黄 防风 薄荷（各等分）

　　上水煎，入蜜少许，食后服。

　　定心丸 治 肉攀睛。

　　石菖蒲 枸杞子 白菊花（各五钱） 辰砂（二钱） 远志（二钱半） 麦门冬（去心，一两）

　　上为末，炼蜜丸，如桐子大。每服三十丸，食后熟水下。

　　南硼砂散 治 肉瘀突，及痘疮入眼生翳膜。

　　南硼砂（一钱，即白官砂是） 片脑（一分）

　　上研细末，点眼，用玄参、麦门冬、生地黄煎汤，调洗心散末服。

　　抽风汤 治鸡冠蚬肉外障。

　　防风 桔梗 大黄 细辛 黄芩 玄参 芒硝 车前子上水煎，食远服。

　　地黄散 治混睛或白睛，先赤而后痒痛，迎风有泪，隐涩难开。

　　生地黄（一两） 芍药 土当归 甘草（各半两）

　　每服三钱，水一盏半，煎至七分，食后温服。

　　七宝膏 治混睛外障。

　　真珠 水晶 贝齿（各一两） 石决明 琥珀（各七钱半） 空青 玛瑙 龙脑（各半两）

　　上为细末，研匀，水五升，石器内煎至一升，去滓，再煎至一盏，入蜜半两，煎和为膏，每至夜卧时点之。早晨不得点。

　　羚羊角饮子 治黑翳如珠外障。

　　羚羊角 五味子 细辛 大黄 知母 芒硝（各一两） 防风（二两）

　　上锉碎，每服五钱，水一盏，煎至五分，去滓，食后温服。

　　补肾丸 治证同上。

　　人参 茯苓 细辛 五味子 肉桂 桔梗（各一两） 干山药 柏子仁（各二两半） 干地黄（一两半）

　　上为细末，炼蜜和丸，如梧桐子大。每服十丸，空心茶下。

　　退热饮子 治膜入水轮外障。

　　防风 黄芩 桔梗 茺蔚子（各二两） 大黄 玄参 细辛 五味子（各一两）

　　上锉碎，每服一钱，水一盏，煎五分，去滓，食后温服。

　　青葙子丸 治肝心毒热，丁翳入黑睛。

　　青葙子 蓝实 枳壳（去瓤，麸炒） 大黄（锉，炒） 菊花 甘草（炙。各二两） 草决明 黄连（去须） 茺蔚子 细辛（去苗） 麻黄（去根节） 车前子（各一两半） 鲤鱼胆 鸡胆（各一枚，阴干）

　　羚羊角（镑，三两）

　　上为细末，炼蜜丸，如梧子大。每服二十丸，食后茶清送下，日三。兼治内外一切眼病。

　　琥珀煎 治眼生丁翳，久治不瘥。

　　琥珀 龙脑（各二钱半） 贝齿 朱砂（各半两） 马牙硝（炼过者，七钱半）

　　上同研如面，以水一大盏，别入白蜜一两搅和，入通油瓷瓶中，用重汤煮，以柳木篦煎取一合已来即住，以绵滤于不津瓷瓶中盛之，或铜器亦得。每取少许点之。一方，为细末点。

　　荆防菊花散 治眼中肤翳，侵及瞳人，如蝇翅状。

　　白菊花 防风（去杈） 木通 仙灵脾 木贼 荆芥（去梗） 甘草（炙。各等分）

　　上为末，每服一钱，食后茶清调下。

　　白鲜皮汤 治目肤翳，睛及瞳人上有物如蝇翅状，令人视物不明。

　　白鲜皮 款冬花 车前子 柴胡（去苗） 枳壳（去穣，麸炒） 黄芩（去黑心。各一两） 百合（二两） 菊花 蔓荆子（各一两半） 甘草（炙，半两）

　　上锉碎，每服五钱，水一盏半，煎八分，去滓，食后温服，临卧再服。

　　菊花散 治肝受风毒，眼目昏蒙，渐生翳膜。

　　蝉蜕 木贼（各一两） 蒺藜（炒） 羌活（各三两） 白菊花（四两） 荆芥 甘草（各二两）

　　上为末，每服二钱，食后茶清调下。

　　磨光散 治诸风攻眼，消磨翳膜。

