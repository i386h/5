<!-- { "loadSidebar": true } -->
　　上 咀，每服三五钱，冰二盏，煎至一盏，去滓，食远稍热服，临卧。三五服后，两目广大，视物如童时，觉两脚踏地，不知高下，盖冬天多服升阳药故也。病减住服，候五七日再服。此药春间服，乃时药也。

　　圆明内障升麻汤（即冲和养胃汤。）

　　黄芩黄连汤黄芩（酒洗炒） 生地黄（酒洗） 草龙胆（酒洗炒四次，以上各一两） 黄连（去须，酒洗炒，七钱）

　　上 咀，每服二钱，水二盏，煎数沸，去滓，再煎至一盏，热服。午后、晚间俱不可服，唯午饭时服之方效。

　　复明散 治内障。

　　黄 （一钱半） 生地黄 柴胡 连翘 甘草（炙。各一钱） 当归（二钱） 苍术 川芎 陈皮（各五分） 黄柏（三分）

　　水二大盏，煎至一盏，去渣，稍热服，食后。忌酒、湿面、辛热大料之物。

　　羌活退翳丸（一名地黄丸） 治内障，右眼小 青白翳，大 微显白翳，脑痛，瞳子散大，上热恶热，大便涩或时难，小便如常，遇天热暖处，头痛睛胀，能食，日没后、天阴则昏暗。此证亦可服滋阴地黄丸。

　　熟地黄（八钱） 生地黄（酒制） 黄柏（酒制） 当归身（酒制） 茺蔚子 丹参（各半两） 黑附子（炮） 寒水石（生用。各一钱） 芍药（一两三钱） 防己（酒制，二钱） 知母（酒制） 牡丹皮 羌活 川芎（各三钱） 柴胡（半两或三钱）

　　上为细末，炼蜜丸，如小豆大。每服五七十丸，空心白汤送下。如消食未尽，候饥时服之。忌语言，随后以食压之。

　　东垣《兰室秘藏》方云：翳在大 ，加葛根、升麻；翳在小 ，加柴胡、羌活，是也。

　　当归汤（见瞳子散大。）

　　冲和养胃汤 治内障初起，视觉微昏，空中有黑花，神水变淡绿色，次则视物成二，神水变淡白色，久则不睹；神水变纯白色。

　　柴胡（七钱） 人参 当归（酒浸） 炙甘草 白术 升麻 葛根（各一两） 黄 羌活（各一两半） 白芍药（六钱） 防风（五钱） 白茯苓（三钱） 五味子（二钱） 干生姜（一钱）

　　上 咀，每服六钱，水三盏，煎至二盏，入黄芩、黄连各一钱，再煎至一盏，去滓，稍热食后服。

　　上方因肝木不平，内挟心火，故以柴胡平肝，人参开心，黄连泻心火为君。酒制当归荣百脉，五味敛百脉之沸，心包络主血，白芍药顺血脉，散恶血为臣。白茯苓泻膀胱之湿，羌活清利小肠之邪，甘草补三焦，防风升胆之降为佐，阴阳皆总于脾胃，黄 补脾胃，白术健脾胃，升麻、葛根行脾胃之经，黄芩退壮火，干生姜入壮火为导为使。此方逆攻从顺，反异正宜俱备。

　　益气聪明汤 治证同上。并治耳聋、耳鸣。

　　黄 人参（各一钱二分半） 升麻（七钱半） 葛根（三钱） 蔓荆子（一钱半） 芍药 黄柏（酒炒。

　　各一钱） 炙甘草（半钱）

　　每服四钱，水二盏，煎至一盏，去渣，临睡热服，五更再煎服。

　　上方以黄 、人参之甘温治虚劳为君。甘草之甘平，承接和协，升麻之苦平微寒，行手阳明、足阳明、足太阴之经为臣。葛根之甘平，蔓荆子之辛温，皆能升发为佐。芍药之酸微寒，补中焦，顺血脉，黄柏之苦寒，治肾水膀胱之不足为使。酒制又炒者，因热用也。或有热，可渐加黄柏，春夏加之，盛暑倍加之，加多则不效，脾胃虚者去之。热倍此者，泻热黄连汤主之。

　　泻热黄连汤 治内障证同上，有眵泪 臊。

　　黄芩（酒炒） 黄连（酒洗） 柴胡（酒炒） 生地黄（酒洗。各一两） 龙胆草（三钱） 升麻（五钱）

　　每服三钱，水二盏，煎至一盏，去滓，午食前热服。午后服之，则阳逆不行，临睡休服，为反助阴也。

　　上方治主治客之剂也。治主者，升麻主脾胃，柴胡行肝经为君，生地黄凉血为臣，为阳明太阴厥阴多血故也。治客者，黄连、黄芩皆疗湿热为佐，龙胆草专除眼中诸疾为使，为诸湿热俱从外来为客也。

　　《干金》磁朱丸 治神水宽大渐散，昏如雾露中行，渐睹空中有黑花，渐睹物成二体，久则光不收，及内障神水淡绿色、淡白色者。

　　磁石（吸针者） 辰砂 神曲先以磁石置巨火中 醋淬七次，晒干，另研极细二两，辰砂另研极细一两，生神曲末三两，与前药和匀，更以神曲末一两，水和作饼，煮浮为度，搜入前药，炼蜜为丸，如梧桐子大。每服十丸，加至三十丸，空心饭汤下。

　　上方以磁石辛咸寒，镇坠肾经为君，令神水不外移也。辰砂微甘寒，镇坠心经为臣，肝其母，此子能令母实也，肝实则目明。神曲辛温甘，化脾胃中宿食为佐。生用者，发其生气；熟用者，敛其暴气也。服药后，俯视不见，仰视渐睹星月者，此其效也。亦治心火乘金，水衰反制之病。久病累发者，服之则永不更作。空心服此，午前更以石斛夜光丸主之。

　　按：此方磁石法水入肾，朱砂法火入心，而神曲专入脾胃，乃道家黄婆媒合婴 之理。

　　倪生释之，为费词矣。或加沉香半两，升降水火尤佳。

　　石斛夜光丸 治证同上。

　　天门冬（焙） 人参 茯苓（各二两） 麦门冬 熟地黄 生地黄（各一两） 菟丝子（酒浸） 甘菊花 草决明 杏仁（去皮尖） 干山药 枸杞子 牛膝（酒浸。各七钱半） 五味子 蒺藜 石斛苁蓉 川芎 炙甘草 枳壳（麸炒） 青葙子 防风 黄连 乌犀角（镑） 羚羊角（镑。各半两）

　　为细末，炼蜜丸，如桐子大。每服三五十丸，温酒、盐汤任下。

　　上方羡补药也。补上治下，利以缓，利以久，不利以速也。故君以天门冬、人参、菟丝子之通肾安神，强阴填精也。臣以五味子、麦门冬、杏仁、茯苓、枸杞子、牛膝、生熟地黄之敛气除湿，凉血补血也。佐以甘菊花、蒺藜、石斛、肉苁蓉、川芎、甘草、枳壳、山药、青葙子之治风疗虚，益气祛毒也。使以防风、黄连、草决明、羚羊角、生乌犀之散滞泄热，解结明目也。阴弱不能配阳之病，并宜服之，此后则顺之治法也。

　　益阴肾气丸 治证上同。

　　熟地黄（酒，三两） 生地黄（酒制炒，四两） 当归尾（酒制） 牡丹皮 五味子 干山药 山茱萸柴胡（各半两） 茯苓 泽泻（各二钱半）

　　为末，炼蜜丸，如桐子大，水飞辰砂为衣。每服五七十丸，空心淡盐汤下。

　　上方壮水之主，以镇阳光，气为怒伤，散而不聚也，气病血亦病也。肝得血而后能视，又目为心之窍，心主血，故以熟地黄补血衰，当归尾行血，牡丹皮治积血为君。茯苓和中益真气，泽泻除湿泻邪气，生地黄补肾水真阴为臣。五味子补五脏，干山药平气和胃为佐。山茱萸强阴益精，通九窍，柴胡引入厥阴经为使。蜜剂者，欲泥膈难下也。辰砂为衣者，为通于心也。然必兼千金磁朱丸服之，庶易效。

　　滋阴地黄丸 治证同上，眵多 ，者并治。

　　黄芩 当归身（酒制） 熟地黄（各半两） 天门冬（焙） 甘草（炙） 枳壳 柴胡 五味子（各三钱） 人参 地骨皮（各二钱） 黄连（一两） 生地黄（酒制，一两半）

　　为细末，炼蜜丸，桐子大。每服百丸，食后茶汤下，日三服。

　　上方治主以缓，缓则治其本也。以黄连、黄芩苦寒，除邪气之盛为君。当归身辛温，生熟地黄苦甘寒，养血凉血为臣。五味子酸寒，体轻浮上，收神水之散大，人参、甘草、地骨皮、天门冬、枳壳、苦甘寒，泻热补气为佐。柴胡引用，为使也。亡血过多之病，有热者，亦宜服。

　　羚羊角汤 治青风内障，劳倦加昏重，头旋脑痛，眼内痛涩者。

　　羚羊角 人参 玄参 地骨皮 羌活（各一两） 车前子（一两半。）

　　上为末，以水一盏，散一钱，煎至五分，食后去滓温服。

　　娄全善云：此方并后羚羊角散、补肝散、羚羊角引子，皆以羚羊角、玄参、细辛、羌活、防风、车前子为君。盖羚羊角行厥阴经药也。丹溪云，羚羊角入厥阴经甚捷，是也。玄参、细辛，行少阴经药也。海藏云：玄参治空中氤氲之气，无根之火，为圣药也。羌活、防风、车前子行太阳经药也。如筋脉枯涩者，诸方中更加夏枯草，能散结气，有补养厥阴血脉之功，尝试之有验。然此诸方，又当悟邪之所在，若气脱者，必与参膏相半服之；气虚者，必与东垣补胃人参汤、益气聪明汤之类相半服之；血虚者，必与熟地黄丸之类相兼服之。更能内观静守，不干尘累，使阴气平伏，方许作效。

　　杏仁方 治肝肾风虚，瞳人带青，眼多黑暗。润泽脏腑，洗垢开光，能驱风明目。

　　上用杏仁五枚去皮尖，五更初就床端坐，勿言勿呼，息虑澄神。嚼杏仁一粒勿咽，逐一细嚼五粒，候津液满口，分为三咽，直入肝肾，惟在久而成功。

　　羚羊角散 治绿风内障，头旋目痛，眼内痛涩者。

　　羚羊角 防风 知母 人参 茯苓 玄参 黄芩 桔梗 车前子（各一两） 细辛（三两）

　　上为末，以水一盏，散一钱，煎五分，食后去渣温服。

　　又羚羊角散 治绿风内障。

　　白菊花 川乌（炮） 川芎 车前子 防风（各五钱） 羌活 半夏 羚羊角 薄荷（各二钱半） 细辛（二钱）

　　上生姜煎服；或为末，荆芥汤调服。

　　白附子散 补肾磁石丸（俱见目昏花。）

　　还睛散 治眼翳膜，昏涩泪出，瘀血 肉攀睛。

　　川芎 草龙胆 草决明 石决明 荆芥 枳实 野菊花 野麻子 白茯苓（去皮） 炙甘草 木贼 白蒺藜 川椒（炒，去子） 仙灵脾 茵陈（各半两）

　　上为细末，每服二钱，食后茶清调下，日三服。忌杂鱼肉及热面、荞麦等物。一方，有楮实子，无仙灵脾、茵陈、枳实三味。

　　芦荟丸 治黑水凝翳内障，不痛不痒，微有头旋，脉涩者。

　　芦荟 甘草（各二钱半） 人参 牛胆（各半两） 柏子仁 细辛（各一两） 羚羊角（二两，蜜炙）

　　上为末，炼蜜丸，如桐子大。空心茶清下十丸。

　　大黄泻肝散 治乌风。

　　郁李仁、荆芥（各二钱半） 甘草 大黄（各五钱）

　　上水煎，食后服。

　　坠翳丸 治偃月内障，及微有头旋额痛。

　　青羊胆 青鱼胆 鲤鱼胆（各七个） 熊胆（二钱半） 牛胆（半两） 石决明（一两） 麝香（少许）

　　上为细末，面糊为丸，如桐子大。每服十丸，空心茶清下。

　　磁石丸 治雷风内障，头旋，恶心呕吐。

