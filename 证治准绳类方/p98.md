<!-- { "loadSidebar": true } -->
　　蝉蜕 白菊花 夜明砂 车前子 连翘（各五钱） 黄连（一两） 蛇蜕（一条，炒）

　　上为末，米泔煮猪肝丸，如梧子大。每服三十丸，薄荷汤下。

　　石决明散 治障膜。

　　石决明（ ） 枸杞子 木贼 荆芥 晚桑叶 谷精草 粉草 金沸草 蛇蜕 苍术白菊花（各等分）

　　上为末，每服二钱，茶清调，食后服。

　　韩相进灵丹 去内外障。

　　防风 石决明 威灵仙 蕤仁 蛤粉 谷精草 枸杞子 苍术 甘草 菊花（各一两）

　　上为末，用雄猪肝一具，竹刀批开，去膜，擂极烂和药为丸，如绿豆大。每服三十丸，盐汤下。

　　治内外障有泪羌活 甘草 苍术 川芎 木贼 菊花 石决明 石膏 蒺藜 蛇蜕 旋复花 蝉蜕青葙子 楮实（各等分）

　　上为细末，炼蜜丸，龙眼大。食后茶清汤嚼下。

　　甘菊汤 治内外障翳，一切眼疾。

　　甘菊花 升麻 石决明 旋复花 芎 大黄（炒。各半两） 羌活（去芦） 地骨皮 石膏（碎） 木贼（炒） 青葙子 车前子 黄芩（去黑心） 防风（去芦） 栀子仁 草决明（炒） 荆芥穗甘草（炙。各一两） 黄连（去须，二钱半）

　　上锉碎，每服三钱，水一盏，蜜少许，同煎至七分，去滓，夜卧，食后温服。

　　太阴玄精石散 治内外障眼。

　　玄精石（一两，细研，须真者） 蝉蜕（洗去土） 菊花（去枝梗，各一两） 石决明（ 存性） 羌活（各半两） 甘草（四两）

　　上为细末，每服一钱，食后麦门冬汤调下。

　　煮肝散 治内外障翳眼。

　　上用猪肝二两批开，以夜明砂末二钱匕掺在肝内，麻绳缚定，用水一盏，煮令肝转色白，取出烂嚼，用煮肝汤送下，食后服。

　　蝉花散 治肝经蕴热，风毒之气内搏，上攻眼目，翳膜遮睛，赤肿疼痛，昏暗，视物不明，隐涩难开，多生眵泪，内外障眼。

　　蝉蜕（洗净去土） 菊花（去梗） 谷精草（洗去土） 白蒺藜（炒） 防风（不见火） 羌活 密蒙花（去枝） 草决明（炒） 黄芩（去土） 川芎（不见火） 蔓荆子 山栀子（去皮） 荆芥穗 木贼草 甘草（炙。各等分）

　　上为细末，每服二钱，用茶清调服，或荆芥汤入茶少许调服亦可，食后，临卧皆可服。

　　开明散 治风毒瓦斯眼，朦涩障膜。

　　甘菊花（去萼，二两） 防风 羌活 蒺藜（炒，去刺） 川芎 天麻 茯苓 苍术（童便浸一宿，焙） 蝉蜕（各半两） 荆芥 茺蔚子 华阴细辛 甘草（炙，各二钱半）

　　上为细末，每服二钱，食后盐汤调服。

　　草龙胆散 治上焦风热气毒攻冲眼目，暴赤碜痛，羞明多眵，迎风有泪，翳膜 肉攀睛。

　　龙胆草（去芦） 木贼（去节） 菊花（去梗） 草决明（微炒） 甘草（炙。各二两） 香附子（炒，去毛）

　　川芎（不见火。各四两）

　　上为细末，每服二钱，用麦门冬，熟水入砂糖少许同煎，食后调服，或米泔调服亦可。

　　单服苍术法 补下元，明目，治内外障。

　　金州苍术（拣大块，刮令净秤一斤，分作四分，一分用无灰好酒浸三日，一分用米醋浸三日，一分用童便浸三日，一日两换，一分用米泔浸五日，一日一换。）

　　上浸日数足，漉出，更不淘洗，切作片，或晒，或焙干，入黑芝麻三四两，同入 上炒令甘香，捣为细末，以前浸药余酒煮糊为丸，如桐子大，若酒少，入醋些少丸。每服四五十丸，白汤或酒送下。

　　菩萨膏 治内外障。

　　滴乳 南硼砂（各二钱） 片脑（半钱） 蕤仁（四十九粒，去皮熬） 芜荑（四十九粒） 白沙蜜（一两）

　　上先将芜荑、蕤仁研去油，入诸药再研，取沙蜜于汤瓶上蒸熔，以纸滤过，同诸药搅匀，用瓶盛贮纸封。遇患挑少许在盏内，沸汤泡洗。

　　洗眼方 治内外障翳膜，赤脉昏涩。

　　上以桑条于二三月间采嫩者，曝干，净器内烧过，令火自灭成白灰，细研，每用三钱，入瓷器或银石器中，以沸汤泡，打转候澄，倾清者入于别器内，更澄，以新绵滤过极清者，置重汤内令热，开眼淋洗，逐日一次，但是诸眼疾皆效。

　　立应散 治内外障翳，昏涩多泪，及暴赤眼，一切目疾，并皆治之，三次 鼻。

　　香白芷（洗） 当归（去芦，洗） 雄黄（另研，后入） 鹅不食草（净洗） 川附子（炮。各等分） 踯躅花（减半）

　　上为细末，入麝香少许和匀，含水， 鼻内，去尽浊涕眼泪为度。

　　治内外障眼 药麻黄根（一两） 当归身（一钱）

　　上同为粗末，炒黑色，入麝香、乳香少许，乃为细末。口含水，鼻内 之。

　　蟾光膏 治远年病目，不通道路，退去云膜，须用十二月开成日合。

　　白砂蜜（四两，用隔年葱根去须皮，切短，与蜜同熬，去白膜，候葱熟为度，以绵滤净，纸取蜡面）

　　黄丹 密陀僧（各水飞，三钱，生用） 炉甘石（火 ，五钱，水飞）

　　以上三味，研极细，入前蜜中，桃、柳无节者各一枝搅匀。

　　当归、赤芍药（各半两） 黄连（去芦，各二两） 杏仁（汤泡，去皮尖） 川芎（各五钱） 秦皮 诃子皮防风 石膏 玄精石 井泉石 无名异 玄参 代赭石 石决明（各三钱）

　　以上十五味， 咀，用雪水或长流水五升，于银器内熬至二升，滤去滓净，再熬至一升，倾入前药蜜内，银器内慢火熬紫金色时，再下后药，勿令过火。

　　乳香 没药 琥珀 朱砂 蕤仁（各三钱）

　　以上五味，先干研极细，入蕤仁研细，水飞澄清极细，方倾入前药，一同复熬，以箸点药于水中不散为度，勿令过与不及，取下，于土中埋七日取出，置于银器或瓷器中，如法收贮，便再添入后细药，以桃、柳枝搅匀。

　　南硼砂 珍珠 龙脑 珊瑚枝（各一枝） 麝香（半钱）

　　上五味，研极细，入药中封定，如有取不尽药，用净水斟酌洗渲熬过，另于洗眼，或膏子稠了，倾些小调解。

　　碧霞膏 治内外障并效。

　　炉甘石 黄丹（各四两） 铜绿（二两） 黄连（一两） 当归尾（二钱） 乳香 没药 朱砂 硼砂血竭 海螵蛸 青盐 白丁香 轻粉（各一钱） 麝香（五分）

　　上为细末，黄连膏为丸，如皂角子大。每用一丸，新汲水半盏于瓷盒内浸洗。每一丸可洗四五次，大病不过一月，小病半月，冷泪三日见效。

　　日精月华光明膏 能开一切内障，善治翳膜遮睛，及攀睛 肉，不日扫除，无问年久日深，或一目两目俱患，但能见人影者，悉皆治之，如云开见日。

　　黄连（四两，研末） 当归（一两） 诃子（一对，去核研） 石决明（二两，研细） 石膏（一两半，研，用蜡入水或雪水浸三日） 大鹅梨（二十枚，捶碎，用布扭去滓） 猪胰（二具，草挟扭去筋膜） 炉甘石（四两，火烧，童子小便淬烧五次） 黄丹（四两，炒，研细） 马牙硝（飞，二钱半） 铜绿（研） 真胆矾（研）

　　硼砂（另研。各一钱半） 没药（四钱，另研） 乳香（三钱，另研） 防风（一钱） 天花粉（半钱） 轻粉（一钱，另研） 麝香（半钱，另研） 片脑（半钱，另研）

　　上先将黄连等五味浸三日，却用大砂锅一口，纳药水，再添满七分熬，重绵滤过，至四五碗，却入鹅梨、猪胰，再熬至三碗，再滤过，再下锅，入炉甘石、黄丹，再熬至二碗，又滤过，却下马牙硝等八味，以槐、柳枝不住手搅匀，候成膏，仍滤净入瓶内，却入脑、麝、粉三味搅匀，以油纸密封，勿令水入，放冷水内浸三日取出。每用以铜箸点眼良。

　　第七册　目

　　瞳神散大

　　熟地黄丸 治血弱阴虚，不能养心，致火旺于阴分，瞳子散大。少阴为火，君主无为，不行其令，相火代之，与心包络之脉出心系，分为三道，少阳相火之体无形，其用在其中矣。火盛则能令母实，乙木肝旺是也。其心之脉挟目系，肝之脉连目系，况手足少阳之脉同出耳中，至耳上角斜起，终于目外小 。风热之盛，亦从此道来，上攻头目，致偏头肿闷，瞳子散大，视物昏花，血虚阴弱故也。法当养血、凉血、益血、收火、散火，而除风热则愈矣。

　　熟地黄（一两） 柴胡（去苗，八钱） 生地黄（七钱半，酒浸，焙） 当归身（酒洗） 黄芩（各半两） 天门冬（去心，焙） 五味子 地骨皮 黄连（各三钱） 人参（去芦） 枳壳（炒） 甘草（炙。各二钱）

　　上为细末，炼蜜丸，如绿豆大。每服一百丸，茶汤送下，食后，日二服，制之缓也。

　　大忌辛辣物助火邪，及食寒冷物损其胃气，药不上行也。又一论云：瞳子黑眼法于阴，由食辛热之物助火，乘于胸中，其睛故散，睛散则视物亦大也。

　　《保命集》当归汤 治翳，补益瞳子散大。

　　黄连 柴胡（各一钱） 当归身 黄芩 芍药（各二钱） 熟地黄 甘草（炙。各三钱）

　　上水煎，临卧服。

　　济阴地黄丸 治足三阴亏损，虚火上炎，致目睛散大，视物不的；或昏花涩紧，作痛畏明；或卒见非常之处等证。其功效与六味、还少丹相似。

　　五味子 麦门冬 当归 熟地黄 肉苁蓉 山茱萸 干山药 枸杞子 甘菊花 巴戟肉（各等分）

　　上为末，炼蜜丸，桐子大。每服七八十丸，空心白汤下。

　　第七册　目

　　瞳神紧小

　　抑阳酒连散 治神水紧小，渐如菜子许，及神水外围相类虫蚀者，然皆能睹物不昏，微有 羞涩之证。

　　生地黄 独活 黄柏 防风 知母 防己（各三分） 蔓荆子 前胡 羌活 白芷 生甘草（各四分） 黄芩（酒制） 栀子 寒水石 黄连（酒制。各五分）

　　水二盏，煎至一盏，去滓，大热服。

　　上方抑阳缓阴之药也。以生地黄补肾水真阴为君，独活、黄柏、知母俱益肾水为臣，蔓荆子、羌活、防风、白芷群队升阳之药为佐者，谓既抑之，令其分而更不相犯也。生甘草、黄芩、栀子、寒水石、防己、黄连寒而不走之药为使者，惟欲抑之，不欲祛除也。

　　酒制者，为引导也。

　　还阴救苦汤 鼻碧云散（俱目赤。）

　　第七册　目

　　目昏花

　　羊肝丸 镇肝明目。

　　羯羊肝（一具，新瓦盆中爆了，更焙之，肝大止用一半） 甘菊花 羌活 柏子仁 细辛 官桂白术 五味子（各半两） 黄连（七钱半）

