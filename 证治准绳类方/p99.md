<!-- { "loadSidebar": true } -->
　　上为细末，炼蜜丸，如梧子大。空心食前温汤下三四十丸。

　　《千金》补肝散 治自失明。

　　青羊肝（一具，去膜薄切，以瓦瓶子未用者，入肝于中，炭火炙之，为极细末） 决明子（半升）

　　蓼子（一合，熬令香）

　　上为末，食后服方寸匕，日二，加至三匕，不过一二剂。能一岁服，可夜读细书。

　　养肝丸（《济生》） 治肝血不足，眼目昏花，或生眵泪。

　　当归（酒洗） 车前子（酒蒸，焙） 防风（去芦） 白芍药 蕤仁（另研） 熟地黄（酒蒸，焙） 川芎枳实（各等分）

　　上为末，炼蜜为丸，如桐子大。每服七十丸，熟水送下，不拘时。一方，无川芎、枳实。

　　地黄丸（一名菊花丸） 治用力劳心肝虚，风热攻眼，赤肿羞明，渐生翳膜。兼肝肾风毒热气上冲目痛。久视伤血，血主肝，故勤书则伤肝而目昏。肝伤则木生风而热气上凑，目昏亦盛。不宜专服补药，当益血镇肝，而目自明矣。

　　熟地黄（一两半） 甘菊花 防风 光明朱砂 羌活 桂心 没药（各半两） 决明子 黄连（各一两）

　　上为细末，炼蜜丸，如梧子大。每服三十丸，食后熟水下，日三。

　　晋范宁尝苦目痛，就张湛求方，湛戏之曰：古方，宋阳子少得其术，以授鲁东门伯，次授左丘明，遂世世相传，以及汉杜子夏，晋左太冲，凡此诸贤，并有目疾。得此方云：省读书一，减思虑二，专内视三，简外观四，旦起晚五，夜早眠六。凡六物，熬以神火，下以气筛，蕴于胸中，七月然后纳诸方寸，修之一时，近能数其目睫，远视尺 之余。长服不已，非但明目，且亦延年。审如是而行，非可谓之嘲戏，亦奇方也。

　　补肝汤 治肝虚两胁满痛，筋脉拘急，不得喘息，眼目昏暗，面多青色。

　　防风（去杈） 细辛（去苗） 柏子仁 白茯苓（去皮） 官桂（去粗皮） 山茱萸 蔓荆子（去浮皮）

　　桃仁（汤浸，去皮尖双仁，炒） 甘草（微炒，各等分）

　　上 咀，每服五钱，水一盏半，大枣二枚擘破，同煎至八分，温服，无时，日再。

　　雷岩丸 治男妇肝经不足，风邪内乘上攻，眼睛泪出，羞明怕日，多见黑花，翳膜遮睛，睑生风粟，或痒或痛，隐涩难开；兼久患偏正头风，牵引两目，渐觉细小，视物不明，皆因肾水不能既济肝木。此药久服，大补肾脏，添目力。

　　枸杞子 菊花（各二两） 肉苁蓉 巴戟（酒浸一宿，去皮心） 牛膝（各一两） 川椒（三两，去目） 黑附子（青盐二钱，以泔水三升同煮水尽，去皮脐）

　　上为细末，浸药酒煮面糊和丸，梧子大。每服十丸，空心酒下。

　　补肝丸 治眼昏暗，将成内障。

　　茺蔚子 青葙子 枸杞子 五味子 决明子 杏仁 茯苓（去皮。各一两） 干地黄（三两）

　　菟丝子（二两） 山药 车前子 地骨皮（焙） 柏子仁 大黄 黄芩（去黑心） 黄连（去须） 人参细辛 防风（去杈） 甘草（炙。各一两半）

　　上为细末，炼蜜丸，如梧子大。每服二十丸，加至三十丸，食后米饮下。

　　石决明丸 治证同上石决明 槐子 肉苁蓉（酒浸一宿，去鳞甲，炙干） 菟丝子（酒浸三日，曝干，另研为末） 阳起石（酒煮七日，细研水飞过） 熟地黄（各一两） 桂心（半两） 磁石（一两半，火 醋淬七次，细研水飞过）

　　上为细末，炼蜜和捣二三百杵，丸如梧子大。每服二十丸，旋加至三十丸，食前盐汤下。

　　益本滋肾丸黄柏（去粗皮） 知母（去毛。各锉碎，酒洗炒。各等分）

　　上为极细末，滴水丸，如桐子大。每服一百五十丸，空心热汤下，服后以干物压之。

　　补肾丸 治肾气不足，眼目昏暗，瞳人不明，渐成内障。

　　磁石（ 醋淬七次，水飞过） 菟丝子（酒蒸二次，各二两） 五味子 枸杞子 石斛（去根） 熟地黄（酒蒸，焙） 覆盆子（酒浸） 楮实子 苁蓉（酒浸，焙） 车前子（酒蒸。各一两） 沉香 青盐（二味另研。各半两）

　　上为末，炼蜜丸，如桐子大。每服七十丸，空心盐汤下。

　　六味地黄丸 八味地黄丸（并见虚劳。） 《千金》滋朱丸 石斛夜光丸 益阴肾气丸滋阴地黄丸（并见内障。）

　　羚羊羌活汤 治肝肾俱虚，眼见黑花，或作蝇翅。

　　羚羊角（屑） 羌活 黄芩（去黑心） 附子（去皮脐） 人参 泽泻 秦艽（去苗） 山茱萸 车前子 青葙子 决明子（微炒） 柴胡（去苗。各一两半） 黄 （二两） 甘草（微炙，一两）

　　每服五钱 水一盏半，煎至八分，去滓，不拘时温服，日再。

　　菊睛丸 治肝肾不足，眼昏，常见黑花，多泪。

　　枸杞子（三两） 苁蓉（酒浸，炒） 巴戟（去心。各一两） 甘菊花（四两）

　　上为末，炼蜜为丸，如梧子大。每服五十丸，温酒、盐汤食远任下。余太宰方，加熟地黄二两。

　　石决明丸 治肝虚血弱。日久昏暗。

　　知母（焙） 山药 熟地黄（焙） 细辛（去苗。各一两半） 石决明 五味子 菟丝子（酒浸一宿，另捣为末。各一两）

　　上为细末，炼蜜丸，如桐子大。每服五十丸，空心米饮送下。

　　驻景丸 治肝肾虚，眼昏翳。

　　熟地黄 车前子（各三两） 菟丝子（酒煮，五两）

　　为末，炼蜜丸，桐子大。每服五十丸，食前白茯苓、石菖蒲汤任下。又方，加枸杞子一两半，尤佳。

　　加减驻景丸 治肝肾气虚，视物KT KT ，血少气多。

　　车前子（略炒） 五味子 枸杞子（各二两） 当归（去尾） 熟地黄（各五两） 楮实（无翳者不用） 川椒（炒。各一两） 菟丝子（酒煮，焙，半斤）

　　上为细末，蜜水煮糊丸，如桐子大。每服三十丸，空心温酒送下，盐汤亦可。

　　白附子散 治发散初起黑花，昏蒙内障。

　　荆芥 白菊花 防风 木贼 白附子 粉草 苍术 人参 羌活 蒺藜上水煎，食后服。

　　补肾磁石丸 治肾肝气虚上攻，眼目昏暗，远视不明，时见黑花，渐成内障。

　　磁石（火 红醋淬） 甘菊花 石决明 肉苁蓉（酒浸，切，焙） 菟丝子（酒浸一宿，慢火焙干。各一两）

　　上为细末，用雄雀十五只，去毛、嘴、足，留肚肠，以青盐二两，水三升，同煮令雄雀烂，水欲尽为度，取出先捣如膏，和药末为丸，如梧子大。每服二十丸，空心温酒送下。

　　《千金》神曲丸 即磁朱丸。（见前。）

　　三仁五子丸 治肝肾不足，体弱眼昏，内障生花，不计近远。

　　柏子仁 薏苡仁 酸枣仁 菟丝子（酒制） 五味子 枸杞子（酒蒸） 覆盆子（酒浸） 车前子（酒浸） 肉苁蓉 熟地黄 白茯苓 当归 沉香（各等分）

　　上为细末，炼蜜丸，如桐子大。每服五十丸，空心用盐酒送下。

　　羚羊角散 治肝脏实热，眼目昏暗，时多热泪。

　　羚羊角（镑） 羌活（去芦） 玄参 车前子 黄芩（去黑心） 山栀仁 栝蒌（各半两） 胡黄连菊花（各七钱半） 细辛（去苗，二钱半）

　　上为细末，食后竹叶煎汤调服二钱。

　　蕤仁丸 治眼见黑花飞蝇，涩痛昏暗，渐变青盲。

　　蕤仁（去皮） 地肤子 细辛（去苗） 人参 地骨皮（去土） 石决明（洗净，别捣罗） 白茯苓（去皮） 白术（各二两） 熟地黄（焙） 楮实（各三两） 空青（另研） 防风（去杈，各一两半） 石胆（研如粉，半两） 鲤鱼胆（五枚） 青羊胆（一枚）

　　上为细末，研匀，以胆汁同炼蜜搜和丸，如桐子大。每服二十丸，食后米饮送下。

　　熟地黄丸（见瞳神散大。）

　　摩顶膏 治肝肾虚风上攻，眼生黑花，或如水浪。

　　空青（研） 青盐（研。各半两） 槐子 木香 附子（各一两） 牛酥（二两） 鹅脂（四两） 旱莲草（自然汁一升） 龙脑（半钱） 丹砂（二钱半，研）

　　上为细末，先以旱莲草汁、牛酥、鹅脂银器中熬三五沸，下诸药末，煎减一半即止，盛瓷器中。临卧用旧铧铁一片，重二三两，蘸药于顶上摩二三十遍，令人发窍中，次服决明丸。忌铁器。

　　又方 治眼前见花，黄黑红白不定。

　　附子（炮制，去皮脐） 木香（各一两） 朱砂（二钱半） 龙脑（半钱） 青盐（一两半） 牛酥（二两） 鹅脂（四两）

　　上将前药为末，同酥、脂以慢火熬成膏。每用少杵，不拘时，顶上摩之。

　　决明丸 治眼见黑花不散。

　　决明子 甘菊花（各一两） 防风（去芦） 车前子 芎 细辛 栀子仁 蔓荆子 玄参白茯苓 薯蓣（各半两） 生地黄（七钱半）

　　上为细末，炼蜜和捣二三百杵，丸如梧子大。每服二十丸，食后煎桑枝汤送下，日三。

　　白龙粉 治肾水衰虚，肝经邪热，视物不明，或生障翳， 肉攀睛，或迎风泪出，眼见黑花，或如蝇飞，或如油星，或睛涩肿痛，或痒不可忍，并皆治之。

　　上用硝三斗，于二九月造，一大罐热水化开，以绵滤过，入银器或石器内煎至一半以上，就锅内放温，倾银盆内，于露地放一宿，次日结成块子，于别水内洗净，再用小罐热水化开熬，入萝卜二个，切作片子同煮，以萝卜熟为度，倾在瓷器内，捞萝卜不用，于露地露一宿，次日结成块子，去水，于日中晒一日，去尽水，入好纸袋盛，放于透风日处挂晒，至风化开成用，逐旋于乳钵内日晒研极细。点眼如常法。亦名玄明粉。

　　煮肝散 治眼生黑花，渐成内障，及斗睛偏视，风毒攻眼，肿痛涩痒，短视，倒睫，雀目。

　　羌活（去芦） 独活（去芦） 青葙子 甘菊花（各一两）

　　上为细末，每服三钱匕，羊子肝一叶锉细，淡竹叶数片，同裹如粽子，别用雄黑豆四十九粒，米泔一碗，银石器内同煮，黑豆烂泔干为度。取肝细嚼，温酒下，又将豆食尽，空心、日午、夜卧服。

　　服椒方 治肝肾虚风上攻，眼目生黑花，头目不利，能通神延年。用川椒一斤，拣净，去目及合口者，于铫内炒令透，于地上铺净纸二重，用新盆合定，周回用黄土培之半日，去毒出汗，然后取之，曝干为度，只取椒于瓷盒子内收。每日空心，新汲水下十粒。

　　芎 散 治目晕昏涩，视物不明。

