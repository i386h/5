<!-- { "loadSidebar": true } -->
　　外台秘要：治阴 。白头翁根，生者不限多少，捣之。随偏肿处以敷之，一宿当作疮，二十日愈。肘后方：小儿秃。取白头翁根，捣敷一宿，或作疮，二十日愈。

　　衍义曰：白头翁，生河南洛阳界及新安土山中。性温。止腹痛，暖腰膝，《唐本》注及《药性论》甚详。陶隐居失于不审，宜其排叱也。新安县界兼山野中，屡尝见之，正如《唐本》注所说。至今本处山中人卖白头翁丸，言服之寿考，又失古人命名之意。

　　卷第十一

　　甘蕉根

　　甘蕉根　大寒。主痈肿结热。

　　陶隐居云：本出广州，今都下、东间并有。根、叶无异，唯子不堪食尔，根捣敷热肿甚良。

　　叶即乌蔹草也。其甘蕉根，味甘，寒，无毒。捣汁服，主产后血胀闷，敷肿，去热毒亦效。岭南者子大，味甘，冷，不益人。北间但有花汁无实。今注此药本出广州。然有数种，其子性冷，不益人，故不备载。按此花叶，与芭蕉相似而极大，子形圆长及生青熟黄。南人皆食之。

　　而多动气疾。其根捣敷热肿尤良。臣禹锡等谨按蜀本图经云：俗为芭蕉，多生江南。叶长丈许，阔二尺余，茎虚软，根可生用，不入方药。药性论云：甘蕉，君。捣敷一切痈肿上，干即更上，无不瘥者。日华子云：生芭蕉根，治天行热狂，烦闷消渴，患痈毒并金石发热闷口干人。并绫汁服，及梳头长益发，肿毒，游风，风疹，头痛，并研 敷。又云芭蕉油，冷，无毒。治头风热并女人发落，止烦渴及汤火疮。

　　图经曰：甘蕉根，旧不着所出州郡。陶隐居云：本出广州，江东并有。根、叶无异，唯子不堪食。今出二广、闽中、川蜀者有花，闽、广者实极美，可啖。他处虽多，而作花者亦少，近岁都下，往往种之其盛，皆芭蕉也。蕉类亦多，此云甘蕉，乃是有子者，叶大抵与芭蕉相类，但其卷心中抽秆作花，初生大萼，如倒垂菡萏，有十数层，层皆作瓣，渐大则花出瓣中，极繁盛。红者如火炬，谓之红蕉。白者如蜡色，谓之水蕉。其花大类象牙，故谓之牙蕉。其实亦有青、黄之别，品类亦多。食之大甘美。亦可曝干寄远，北土得之，以为珍果。闽人灰理其皮，令锡滑绩，以为布，如古之锡衰焉。其根极冷，捣汁以敷肿毒，蓐妇血妨，亦可饮之。又芭蕉根，性亦相类，俚医以治时疾，狂热及消渴，金石发动躁热，并可饮其汁。又芭蕉油治暗风痫病，涎作晕闷欲倒者，饮之复吐便瘥，极有奇效。取之用竹筒插皮中，如取漆法。

　　食疗主黄胆。子，生食大寒。止渴润肺，发冷病。蒸熟曝之令口开，春取仁食之。性寒，通血脉，填骨髓。百一方：发背欲死，芭蕉捣根涂上。子母秘录治小儿赤游，行于上下，至心即死。捣芭蕉根汁煎，涂之。

　　衍义曰：芭蕉，三年以上，即有花自心中出，一茎只一花，全如莲花。叶亦相似，但其色微黄绿，从下脱叶。花心但向上生，常如莲样，然未尝见其花心，剖而视之亦无蕊，悉是叶，但花头常下垂。每一朵，自中夏开，直到中秋后方尽。凡三叶开则三叶脱落。北地惜其种，人故少用。缕其苗为布。取汁，妇人涂发令黑。余说如《经》。

　　卷第十一

　　芦根

　　芦根　味甘，寒。主消渴，客热，止小便利。

　　陶隐居云：当掘取甘辛者，其露出及浮水中者，并不堪用也。唐本注云：此草根，疗呕逆不下食，胃中热，伤寒患者弥良。其花名蓬 （音农）。水煮汁服，主霍乱大善，用有验也。

　　臣禹锡等谨按药性论云：芦根，使，无毒。能解大热，开胃，治噎哕不止。日华子云：治寒热，时疾，烦闷，妊孕人心热，并泻痢人渴。

　　图经曰：芦根，旧不载所出州土，今在处有之，生下湿陂泽中。其状都似竹，而叶抱茎生，无枝。花白作穗若茅花。根亦若竹根而节疏。二月、八月采，日干。用之当极取水底甘辛者，其露出及浮水中者，并不堪用。谨按《尔雅》谓：芦根为葭华。郭璞云：芦苇也，苇即芦之成者，谓蒹为 （与廉同），蒹似萑（音桓）而细长，高数尺，江东人呼为 。 （与荻同）

　　者谓（他敢切），为 （五患切）。 似苇而小中实，江东呼为乌 （音丘）者，或谓之荻。荻至秋坚成，即谓之萑，其华皆名苕（徒雕切），其萌笋皆名KT （音绻）。若然，所谓芦苇，通一物也。所谓 ，今作蒹者是也。所谓 ，人以当薪爨者是也。今人罕能别蒹 与芦苇。又北人以苇与芦为二物。水旁下湿所生者皆名苇；其细不及指，人家池圃所植者为芦。其秆差大，深碧色者，谓之碧芦，亦难得。然则本草所用芦，今北地谓苇者，皆可通用也。古方多单用。

　　葛洪疗呕哕。切根水煮，顿服一升。《必效方》以童子小便煮服，不过三升瘥。其蓬茸，主卒得霍乱，气息危急者。取一把煮浓汁，顿服二升瘥。兼主鱼蟹中毒，服之尤佳。其笋，味小苦，堪食。法如竹笋，但极冷耳。

　　唐本余：生下湿地。茎、叶似竹，花若荻花，二月、八月采根，日干用之。雷公云：凡使，须要逆水芦。其根逆水生并黄泡肥浓者，味甘，采得后去节须并上赤黄了，细锉用。圣惠方：治食马肉中毒，痒痛。芦根五两切，以水八升，煮取二升，分为三服。千金方：治干呕哕，若手足厥冷，芦根三斤浓煮汁，饮之。肘后方：食鲈鱼肝， 鱼中毒。锉芦根煮汁一、二升，饮之。梅师方：食狗肉不消，心下坚，或 胀口干，忽发热妄语。煮芦根饮之。金匮玉函方：治五噎心膈气滞烦闷，吐逆不下食。芦根五两锉，以水三大盏，煮取二盏，去滓。不计时温服。

　　卷第十一

　　鬼臼

　　鬼臼　味辛，温、微温，有毒。主杀蛊毒，鬼疰精物，辟恶气不祥，逐邪，解百毒，疗咳嗽喉结，风邪烦惑，失魄妄见，去目中肤翳，杀大毒，不入汤。一名爵犀，一名马目毒公，一名九臼，一名天臼，一名解毒。生九真山谷及冤句。二月、八月采根。（畏垣衣。）

　　陶隐居曰：鬼臼如射干，白而味甘，温，有毒。主风邪，鬼疰，蛊毒，九臼相连，有毛者良。

　　一名九臼，生山谷，八月采，阴干。又似钩吻。今马目毒公如黄精，根臼处似马眼而柔润。

　　鬼臼似射干、术辈，有两种：出钱塘、近道者，味甘，上有丛毛，最胜。出会稽、吴兴者，乃大，味苦，无丛毛，不如，略乃相似而乖异毒公。今方家多用鬼臼，少用毒公，不知此复顿乐乖越也。唐本注云：此药生深山岩石之阴。叶如蓖麻、重楼辈。生一茎，茎端一叶，亦有两歧者。年长一茎，茎枯为一臼。假令生来二十年，则有二十臼，岂唯九臼耶？根肉皮须并似射干，今俗用皆是射干。及江南别送一物，非真者。今荆州当阳县、硖州远安县、襄州荆山县山中并有之，极难得也。臣禹锡等谨按蜀本图经云：花生茎间，赤色。今出硖州、襄州深山，二月、八月采根，日干用之。药性论云：鬼臼，使，味苦。能主尸疰， 劳疾，传尸瘦疾，主辟邪气，逐鬼。

　　图经曰：鬼臼，生九真山谷及冤句，今江宁府、滁、舒、商、齐、杭、襄、峡州、荆门军亦有之，多生深山岩石之阴。叶似蓖麻、重楼辈。初生一茎，茎端一叶，亦有两歧者，年长一茎，茎枯为一臼，二十年则二十臼也。花生茎间，赤色，三月开，后结实。根、肉、皮、须并似射干，俗用皆是射干，当细别之。七月、八月采根，曝干用。古方治五尸，鬼疰，百毒，恶气方用之。一说鬼臼生深山阴地，叶六出或五出，如雁掌。茎端一叶如伞，盖旦时东向，及暮则西倾，盖随日出没也。花红紫如荔枝，正在叶下，常为叶所蔽，未常见日。一年生一叶，既枯则为一臼，及八、九年则八、九臼矣。然一年一臼生而一臼腐，盖陈新相易也，故俗又名曰害母草。如芋魁、乌头辈亦然。新苗生则旧苗死，前年之魁腐矣。而本草注谓全似射干，今射干体状虽相似，然臼形浅溥，大异鬼臼。鬼臼如八、九天南星侧比相叠，而色理正如射干。要者，当使人求苗采之，市中不复有也。

　　卷第十一

　　角蒿

　　味辛、苦，平，有小毒。主甘湿 诸恶疮有虫者。

　　唐本注云：叶似白蒿，花如瞿麦，红赤可爱，子似王不留行，黑色作角。七月、八月采。

　　（所在皆有之。陈藏器云： 蒿，味辛，温，无毒。主破血下气，煮食之似小蓟。生高岗。宿根先于白草。一名莪蒿。《尔雅》云：莪，萝。注： 蒿也。释曰：《诗·小雅》云：菁菁者莪。陆机云：莪蒿也，一名萝蒿。生泽田渐洳处。叶似邪蒿而细科，生三月中。茎可食，又可蒸，香美，味颇似蒌蒿是也。

　　雷公云：凡使，勿用红蒿并邪蒿，二味真似角蒿，只是上香角短。采得并于槐砧上细锉用之。

　　外台秘要：凡齿龈宣露多是疳。角蒿取灰，夜涂龈上。使慎，油腻、沙糖、干枣切忌之。千金方：治口中疮久不瘥，入胸中并生疮。角蒿灰涂之一宿动。口中若有汁，吐之。宫气方治小儿口疮。角蒿灰贴疮，妙。

　　衍义曰：角蒿，茎、叶如青蒿，开淡红紫花，花大约径三、四分。花罢，结角子，长二寸许，微弯。苗与角治口齿绝胜。

　　卷第十一

　　马兜铃

　　马兜铃　味苦，寒，无毒。主肺热咳嗽，痰结喘促，血痔 疮。生关中，藤绕树而生。子状如铃，作四、五瓣。（今附）

　　臣禹锡等谨按药性论云：马兜铃，平。能主肺气上急，坐息不得，主咳逆连连不可。日华云：治痔 疮，以药于瓶中烧熏病处，入药炙用，是土青木香，独行根子。越州七、八月采图经曰：马兜铃，生关中，今河东、河北、江淮、夔、浙州郡亦有之。春生苗如藤蔓，叶如芋叶，六月开黄紫花，颇类枸杞花，七月结实枣许大如铃，作四、五瓣。其根名云南根，似木香，小指大，赤黄色。亦名土青木香。七月、八月采实，曝干。主肺病。三月采根，治气下膈，止刺痛。

