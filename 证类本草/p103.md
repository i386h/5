<!-- { "loadSidebar": true } -->
　　衍义曰：骨碎补，苗不似姜，姜苗如苇梢。此物苗，每一大叶两边，小叶槎牙，两相对，叶

　　卷第十一

　　连翘

　　连翘　味苦，平，无毒。主寒热鼠 瘰 ，痈肿恶疮瘿瘤，结热蛊毒，去白虫。一名异翘，一名兰华，一名折根，一名轵，一名三廉。生泰山山谷。八月采，阴干。

　　陶隐居云：处处有，今用茎连花、实也。唐本注云：此物有两种：大翘，小翘。大翘叶狭长如水苏，花黄可爱生下湿地，着子似椿实之未开者，作房翘出众草。其小翘生岗原之上，叶、花、实皆似大翘而小细。山南人并用之。今京下唯用大翘子，不用茎、花也。臣禹锡等谨按蜀本云：连翘，微寒。《图经》云：苗高三、四尺，今所在下湿地有，采实，日干用之。

　　尔雅云：连，异翘。释曰：连一名异翘。郭云：一名连苕，又名连草。药性论云：连翘，使。一名旱莲子。主通利五淋，小便不通，除心家客热。日华子云：通小肠，排脓，治疮疖止痛，通月经。所在有。独茎，梢开三、四黄花，结子内有房瓣子。五月、六月采。

　　图经曰：连翘，生泰山山谷，今近京及河中、江宁府、泽、润、淄、兖、鼎、岳、利州，南康军皆有之。有大翘、小翘二种，生下湿地或山岗上，叶青黄而狭长，如榆叶、水苏辈，茎赤色，高三、四尺许，花黄可爱，秋结实似莲，作房，翘出众草，以此得名，根黄如蒿根。八月采房，阴干。其小翘生岗原之上，叶、花、实皆似大翘而细。南方生者，叶狭而小，茎短，才高一、二尺，花亦黄，实房黄黑，内含黑子如粟粒，亦名旱莲草，南人用花、叶。中品鳢肠亦名旱莲，人或以此当旱莲，非也。《尔雅》谓之连，一名异翘，一名连苕，又名连草。今南中医家说云：连翘，盖有两种：一种似椿实之未开者，壳小坚而外完，无跗萼，剖之则中解，气甚芬馥，其实才干，振之皆落，不着茎也。一种乃如菡萏，壳柔，处有跗萼抱之，无解脉，亦无香气，干之虽久，着茎不脱，此甚相异也。今如菡萏者，江南下泽间极多。

　　如椿实者，乃自蜀中来，用之亦胜江南者。据本草言：则蜀中来者为胜，然未见其茎、叶如何也。

　　集验方：洗痔。以连翘煎汤洗讫，刀上飞绿矾，入麝香贴之。

　　衍义曰：连翘，亦不至翘出众草，下湿地亦无，泰山山谷间甚多。今只用其子，折之，其间片片相比如翘，应以此得名尔。治心经客热最胜。尤宜小儿。

　　卷第十一

　　续随子

　　续随子　味辛，温，有毒。主妇人血结月闭，症瘕 癖瘀血，蛊毒鬼疰，心腹痛，冷气胀满，利大小肠，除痰饮积聚，下恶滞物。茎中白汁，剥人面皮，去 。生蜀郡及处处有之。

　　苗如大戟。一名拒冬，一名千金子。（今附）

　　臣禹锡等谨按蜀本云：积聚痰饮，不下食，呕逆及腹内诸疾。研碎酒服之，不过三颗，当下恶物。日华子云：宣一切宿滞，治肺气、水气，敷一切恶疮疥癣，单方日服十粒。泻多，以酸浆水并薄醋粥吃即止。一名菩萨豆。千两金，叶汁敷白癜，面 。

　　图经曰：续随子，生蜀郡，及处处有之。今南中多有，北土差少。苗如大戟，初生一茎，茎端生叶，叶中复出数茎相续。花亦类大戟，自叶中抽秆而生，实青有壳。人家园亭中多种以为饰。秋种冬长。春秀夏实。故又名拒冬。实入药，采无时。下水最速，然有毒损人，不可过多。崔元亮《海上方》：治蛇咬肿毒，闷欲死。用重台六分，续随子七颗，去皮，二物捣筛为散。酒服方寸匕，兼唾和少许，敷咬处，立瘥。茎中白汁，剥人面，去 ，甚效。

　　斗门方：治水气。用联步一两去壳，研以纸裹，用物压出油，重研末，分作七服。每治一人，只可一服，丈夫生饼子酒下，妇人荆芥汤下，凡五更服之，至晚自止。后以浓朴汤补之。频吃益善。仍不用吃盐、醋一百日瘥。联步，续随子是也。

　　卷第十一

　　败蒲席

　　平。主筋溢恶疮。

　　陶隐居云：烧之蒲席，唯舡家用，状如蒲帆尔。人家所用席，皆是莞（音官）草，而荐多是蒲，方家有用也。唐本注云：席、荐一也。皆人卧之，以得人气为佳也。青齐间人谓蒲荐为蒲席，亦曰蒲盖（音合），谓 作者为荐尔。山南、江左机上织者为席，席下重浓者为荐。如《经》所说：当以人卧久者为佳。不论荐、席也。臣禹锡等谨按药性论云：败蒲席亦可单用。

　　主破血。从高坠下，损瘀在腹刺痛，此蒲合卧破败者良。取以蒲黄、赤芍药、当归、大黄、朴硝煎服，血当下。陈藏器云：编荐索，主霍乱转筋。烧作黑灰。服二指撮，酒服佳。

　　圣惠方：治霍乱转筋垂死。败蒲席一握细切，浆水一盏煮汁，温温顿服。外台秘要：治坠下血在腹肚。取蒲灰二钱，酒服。千金方：五色丹俗名游肿，若犯多致死，不可轻之，蒲席烧灰，和鸡子白涂之。胜金方：治妇人血奔。以旧败蒲席烧灰，酒调下二钱匕。

　　卷第十一

　　山豆根

　　山豆根　味甘，寒，无毒。主解诸药毒，止痛，消疮肿毒，人及马急黄发热，咳嗽，杀小虫。生剑南山谷。蔓如豆。（今附）

　　图经曰：山豆根，生剑南山谷，今广西亦有，以忠、万州者佳。苗蔓如豆，根以此为名。

　　叶青，经冬不凋，八月采根用。今人寸截，含以解咽喉肿痛，极妙。广南者如小槐，高尺余，石鼠食其根。故岭南人捕石鼠，破取其肠胃曝干。解毒攻热，甚效。

　　经验方：备急治一切疾患，山豆根方：右用山大豆根不拘多少，根据下项治疗。一名解毒，二名黄结，三名中药。患蛊毒，密遣人和水研已，禁声，服少许，不止再服。患秃疮，以水研敷疮上。患喉痛，含一片细咽津。患五种痔，水研服。患齿痛，含一片于痛处，患麸豆等疮，水研服少许。患头风，捣末油调涂之。患赤白痢捣末蜜丸，空心煎水下二十丸，三服自止，患腹胀满喘闷，捣末少许，煎水调一盏瘥。患疮癣，捣末，腊月猪脂调涂之。患头上白屑，捣末油浸涂。如是孩儿，即乳汁调半钱。患中宿冷虫，寸白虫，每朝空心热酒调三钱，其虫自出。患五般急黄，空心以水调二钱。患盏气，酒下二钱。患霍乱，橘皮汤下三钱。患热肿，水研浓汁涂，干即更涂。女人患血气腹肿，以末三钱，热酒不空心服之。卒患腹痛，水研半盏，入口瘥。蜘蛛咬，唾和涂之。狗咬，蚍蜉疮，蛇咬，并水研敷之。

　　卷第十一

　　三白草

　　味甘、辛，寒，有小毒。主水肿香港脚，利大小便，消痰破癖，除积聚，消疔肿。生池泽畔。

　　唐本注云：叶如水荭，亦似蕺，又似菝 。叶上有三黑点，高尺许。根如芹根，黄白色而粗大。今按陈藏器本草云：三白草，捣绞汁服，令人吐逆，除胸膈热疾，亦主疟及小儿痞满。

　　按此草初生无白，入夏叶端半白如粉。农人候之莳田，三叶白草便秀，故谓之三白。若云三黑点，古人秘之，据此即为未识，妄为之注尔。其叶如薯蓣，亦不似水荭。（唐本先附）臣禹锡等谨按蜀本图经云：出襄州，二月、八月采根用之。

　　卷第十一

　　（音闾）茹（音如）

　　 （音闾）茹（音如）　味辛、酸，寒、微寒，有小毒。主蚀恶肉败疮死肌，杀疥虫，排脓恶血，除大风热气，善忘不乐，去热痹，破症瘕，除息肉。一名屈据，一名离娄。生代郡川谷。

　　五月采根，阴干。黑头者良。（甘草为之使，恶麦门冬。）

　　陶隐居云：今第一出高丽，色黄，初断时汁出凝黑如漆。故云漆头。次出近道，名草茹，色白，皆烧铁烁头令黑以当漆头，非真也。叶似大戟，花黄，二月便生，根亦疗疮。臣禹锡等谨按蜀本图经云：叶有汁，根如萝卜，皮黄肉白，所在有之。

　　图经曰： 茹，生代郡川谷，今河阳、淄、齐州亦有之。二月生苗，叶似大戟，而花黄色。

　　根如萝卜，皮赤黄，肉白。初断时汁出凝黑如漆，三月开浅红花，亦淡黄色，不着子，陶隐居谓出高丽者，此近之也。四月、五月采根，阴干。漆头者良。又有一种草 茹，色白，采者烧铁烁头令黑，以当漆头，非真也。然古方有用两种者。姚僧垣治痈疽生臭恶肉，以白 茹散敷之，看肉尽便停，但敷诸膏药。若不生肉，又敷黄 散。恶肉仍不尽者，可以漆头赤皮茹为散，用半钱匕和白 茹三钱匕合敷之，瘥。是赤、白皆可用也。

　　圣惠方：治缓疽。用 茹一两，捣为散，不计时候，温水调下二钱匕。伤寒类要治伤寒毒攻咽喉肿，真 茹爪甲大，纳口中嚼汁咽，当微觉为佳。素问注云： 茹主散恶血。

　　衍义曰： 茹，治疥，马疥尤善。服食方用者至少。

　　卷第十一

　　蛇莓（音每）汁

　　大寒。主胸腹大热不止。

　　陶隐居云：园野亦多。子赤色，极似莓，而不堪啖，人亦无服此为药者。疗溪毒射工，伤寒大热，甚良。臣禹锡等谨按蜀本图经云：生下湿处。茎端三叶，花黄子赤，若覆盆子，撮似败酱。二月、八月采根，四月、五月收子，所在有之。日华子云：味甘、酸，冷，有毒。通月经， 疮肿，敷蛇虫咬。

　　食疗云：主胸胃热气，有蛇残不得食。主孩子口噤，以汁灌口中，死亦再活。肘后方：治毒攻手足肿痛。蛇莓汁服三合，日三。水渍乌梅令浓，纳崖蜜饮之。伤寒类要治天行热甚，口中生疮。饮蛇莓自然汁，捣绞一斗，煎取五升，稍稍饮之。

　　衍义曰：蛇莓，今田野道旁处处有之，附地生。叶如覆盆子，但光洁而小，微有绉纹；花黄，比蒺藜花差大。春末夏初，结红子如荔枝色。余如《经》。

　　卷第十一

　　金星草

　　金星草　味苦，寒，无毒。主痈疽疮毒，大解硫黄及丹石毒，发背痈肿结核。用叶和根酒煎服之。先服石药悉下，又可作末冷水服，及涂发背疮肿上，殊效。根碎之浸油涂头，大生毛发。西南州郡多有之，而以戎州者为上。喜生阴中石上净处及竹箐中不见日处，或大木下，或古屋上。此草唯单生一叶，色青，长一、二尺。至冬大寒，叶背生黄星点子，两行相对如金色，因得金星之名。其根盘屈如竹根而细，折之有筋，如猪马鬃。陵冬不凋，无花、实。五月和根采之，风干用。（新定）

　　图经曰：金星草，生关陕、川蜀及潭、婺诸州皆有之。又名金钏草。味苦，性寒，无毒。

