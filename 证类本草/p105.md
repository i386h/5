<!-- { "loadSidebar": true } -->
　　今按别本注云：又疗虎及狗咬疮，至良。（唐本先附）臣禹锡等谨按蜀本图经云：叶似苍耳，两枝相对，茎、叶俱有毛，黄白色。五月、六月采苗，晒干之。陈藏器云：猪膏草，有小毒。

　　主久疟痰 。生捣，绞汁服，得吐出痰。亦碎敷蜘蛛咬、虫蚕咬、蠼 溺疮，似荏叶有毛。

　　苏云无毒，误耳。

　　卷第十一

　　鹿藿

　　味苦，平，无毒。主蛊毒，女子腰腹痛，不乐，肠痈，瘰 ，疡气。生汶山谷。

　　陶隐居云：方药不复用。人亦罕识，葛根之苗，又一名鹿藿。唐本注云：此草所在有之，苗：山人谓之鹿豆，亦堪生啖。今所在有。五月、六月采苗，晒干之。尔雅云： ，鹿藿。其实。释曰： ，一名鹿藿。其实名 。郭云：鹿豆也。叶似大豆，根黄而香，蔓延生。

　　梁简文帝劝医文鹿藿，止救头痛之 。

　　卷第十一

　　蚤（音早）休

　　蚤（音早）休　味苦，微寒，有毒。主惊痫，摇头弄舌，热气在腹中，癫疾，痈疮阴蚀，下三虫，去蛇毒。一名蚩休。生山阳川谷及冤句。

　　唐本注云：今谓重楼者是也。一名重台，南人名草甘遂。苗似王孙、鬼臼等。有二、三层。根如肥大菖蒲，细肌脆白。醋摩疗痈肿，敷蛇毒有效。臣禹锡等谨按蜀本图经云：叶似鬼臼、牡蒙辈。年久者二、三重。根似紫参，皮黄肉白。五月采根，晒干用之。日华子云：重台根，冷，无毒。治胎风搐手足，能吐泻，瘰 。根如尺二蜈蚣，又如肥紫菖蒲，又名蚤休、螫休也。

　　图经曰：蚤休，即紫河车也，俗呼重楼金线。生山阳川谷及冤句，今河中、河阳、华、凤、文州及江淮间亦有之。苗叶似王孙、鬼臼等，作二、三层。六月开黄紫，花蕊赤黄色，上有金丝垂下，秋结红子。根似肥姜，皮赤肉白。四月、五月采根，晒干用。

　　衍义曰：蚤休，无旁枝，止一茎，挺生，高尺余，颠有四、五叶，叶有歧，似虎杖。中心又起茎，亦如是生叶，唯根入药用。

　　卷第十一

　　石长生

　　味咸、苦，微寒，有毒。主寒热，恶疮，大热，辟鬼气不祥，下三虫。一名丹草。

　　生咸阳山谷。

　　陶隐居云：俗中虽时有采者，方药亦不复用。近道亦有，是细细草叶，花紫色尔。南中多生石岩下，叶似蕨，而细如龙须草大，黑如光漆，高尺余，不与余草杂也。唐本注云：今市人用KT （音零）筋草为之，叶似青葙，茎细劲紫色，今太常用者是也。臣禹锡等谨按药性论云：石长生皮，臣。亦云石长生也。味酸，有小毒。治疥癣，逐诸风，治百邪鬼魅。

　　唐本余下三虫，谓长虫、赤虫、蛲虫也。苗高尺许，用茎、叶，五月、六月采。

　　卷第十一

　　乌蔹（音敛）莓

　　味酸、苦，寒，无毒。主风毒，热肿，游丹，蛇伤。捣敷并饮汁。唐本注云：蔓生，叶似白蔹，生平泽。今按别本注云：四月、五月采，阴干。（唐本先附）

　　臣禹锡等谨按蜀本云：或生人家篱墙间，俗呼为笼草。取根捣以敷痈肿多效。又《图经》云：蔓生，茎端五叶；花青白色，俗呼为五叶莓。叶有五丫，子黑。一名乌蔹草，即乌蔹莓是也。

　　陶云五叶莓，生人家篱墙间。捣敷疮肿，蛇虫咬处。

　　卷第十一

　　陆英

　　陆英　味苦，寒，无毒。主骨间诸痹，四肢拘挛疼酸，膝寒痛，阴痿，短气不足，脚肿。生熊耳川谷及冤句。立秋采。

　　唐本注云：此即蒴 是也，后人不识，浪出蒴 条。此叶似芹及接骨花，亦一类，故芹名水英，此名陆英，接骨树名木英，此三英也，花、叶并相似。臣禹锡等谨按药性论云：陆英，一名蒴 。味苦、辛，有小毒。能捋风毒，香港脚上冲，心烦闷绝，主水气虚肿。风瘙皮肌恶痒，煎取汤入少酒，可俗之，妙。

　　图经曰：陆英，生熊耳川谷及冤句，蒴 不载所出州土，但云生田野，今所在有之。春抽苗，茎有节，节间生枝，叶大似水芹及接骨。春夏采叶，秋冬采根、茎。或云即陆英也。

　　《本经》别立一条，陶隐居亦以为一物。苏恭云：《药对》及古方无蒴 ，唯言陆英，明非别物。今注以性味不同，疑非一种，谓其类耳，然亦不能细别。再详陆英条，不言所用。蒴条云用叶、根、茎，盖一物而所用别，故性味不同，何以明之。苏恭云：此叶似芹及接骨花，亦一类，故芹名水英，此名陆英，接骨名木英，此三英，花、叶并相似。又按《尔雅》云：华， （音敷）也。华、 ，荣也。木谓之华，草谓之荣，不荣而实者为之秀，荣而不实者谓之英。然则此物既有英名，当是其花耳。故《本经》云：陆英立秋采。立秋正是其花时也。

　　又葛氏方，有用蒴 者；有用蒴 根者；有用叶者。三用各别，正与《经》载三时所采者相会，谓陆英为花无疑也。

　　卷第十一

　　预知子

　　预知子　味苦，寒，无毒。杀虫疗蛊，治诸毒。传云：取二枚缀衣领上，遇蛊毒物，则闻其有声，当便知之。有皮壳，其实如皂荚子。去皮研服之，有效。（今附）

　　臣禹锡等谨按日华子云：盍合子，温。治一切风，补五劳七伤，其功不可备述。并治癖气块，天行温疾，消宿食，止烦闷，利小便，催生，解毒药中恶，失音，发落，敷一切蛇虫蚕咬。双仁者可带单方服。治一切病，每日取仁二七粒，患者服，不过三千粒，永瘥。又名仙沼子、圣知子、预知子、圣先子。

　　图经曰：预知子，旧不载所出州土，今淮、蜀、汉、黔、壁诸州有之。作蔓生，根据大木上。叶绿，有三角，面深背浅。七月、八月有实作房，初生青，至熟深红色。每房有子五七枚，如皂荚子，斑褐色，光润如飞蛾。旧说取二枚缀衣领上，遇蛊毒物，则侧侧有声，当便知之，故有此名。今蜀人极贵重，云亦难得。采无时。其根味苦，性极冷，其效愈于子。山民目为圣无忧。冬月采，阴干。石臼内捣下筛，凡中蛊毒，则水煎三钱匕，温服立已。

　　卷第十一

　　葫芦巴

　　葫芦巴　主元脏虚冷气。得附子、硫黄，治肾虚冷，腹胁胀满，面色青黑。得 香子、桃仁，治膀胱气甚效。出广州并黔州。春生苗，夏结子，子作细荚，至秋采。今人多用岭南者。

　　（新定）

　　今据广州所供图画，收附草部下品之末；而或者云：葫芦巴，蕃萝卜子也。当附芦菔之次。

　　补骨脂，徐表《南州记》云：是韭子也，亦不附于菜部。今之所附，亦其比也。

　　图经曰：葫芦巴，生广州，或云种出海南诸蕃，盖其国芦菔子也。舶客将种莳于岭外亦生，然不及蕃中来者真好。春生苗，夏结子，作荚，至秋采之。今医方治元脏虚冷气为最要。

　　然《本经》不着，唐以前方亦不见者，盖是出甚近也。与附子、茴香、硫黄、桃仁尤相宜，兼治膀胱冷气。

　　衍义曰：葫芦巴，《本经》云：得 香子、桃仁治膀胱气，甚效。尝合，唯桃仁麸炒，各等分，半以酒糊丸，半为散。每服五、七十丸，空心食前盐酒下。散以热米饮调下，与丸子相间，空心服。日各一、二服。

　　卷第十一

　　弓弩弦

　　主难产，胞衣不出。

　　陶隐居云：难产。取弓弩弦以缚腰，及烧弩牙令赤，纳酒中饮之。皆取发放快速之义也。

　　臣圣惠方：耳中有物不可出。用弓弩弦长三寸，打散一头，涂好胶，柱着耳中物处，停之令相着，徐徐引出，但取葱管斗于耳门内， 之即出为妙。千金方治妇人始觉有孕，要转女为男。取弓弩弦一枚，缝袋盛带妇人左臂。续十全方弓弩弦烧灰为末，用酒服二钱匕，主易生。

　　产宝论云：滑胎易产，弓弩弦缚心下，立产。房室经忧妊娠欲得男女，觉有孕未盈月。以弓弩弦为带缚腰中，满三月解却，转女为男，宫中秘法不传出。

　　卷第十一

　　木贼

　　木贼　味甘、微苦，无毒。主目疾，退翳膜，又消积块，益肝胆，明目，疗肠风，止痢，及妇人月水不断，得牛角 、麝香，治休息痢历久不瘥。得禹余粮、当归、芎 ，疗崩中赤白。

　　得槐鹅、桑耳，肠风下血服之效。又与槐子、枳实相宜，主痔疾出血。出秦、陇、华、成诸郡近水地。苗长尺许，丛生。每根一秆，无花叶，寸寸有节，色青，凌冬不凋。四月采用之。

　　（新定）

　　图经曰：木贼，生秦、陇、同、华间。味微苦，无毒，主明目，疗风，止痢。所生山谷近水地有之。独茎，苗如箭 ，无叶，长一、二尺，青色，经冬不枯，寸寸有节，采无时。

　　今医用之最多，其治肠痔多年不瘥，下血不止方：木贼、枳壳各二两，干姜一两，大黄一分，四味广利方治泻血不止。木贼十二分，切，以水一升八合，煎取八合，去滓。空心温分二服，如衍义曰：木贼，细锉，微微炒，捣为末，沸汤点二钱，食前服，治小肠、膀胱气，缓缓服必效。

　　卷第十一

　　荩（音烬）草

　　味苦，平，无毒。主久咳上气喘逆，久寒惊悸，痂疥白秃疡气，杀皮肤小虫。

　　可以染黄作金色。生青衣川谷。九月、十月采。（畏鼠妇。）

　　陶隐居云：青衣在益州西。唐本注云：此草，叶似竹而细薄，茎亦圆小。生平泽溪涧之侧，荆襄人煮以染黄，色极鲜好。洗疮有效。俗名绿蓐草。《尔雅》云：所谓王刍者也。臣禹锡等谨按尔雅疏云：绿，鹿蓐也。今呼鸱脚莎。《诗·卫风》云：瞻彼淇澳，绿竹猗猗是也

　　卷第十一

　　蒲公草

　　蒲公草　味甘，平，无毒。主妇人乳痈肿。水煮汁饮之及封之，立消。一名拘耨草。

　　唐本注云：叶似苦苣，花黄，断有白汁，人皆啖之。（唐本先附）臣禹锡等谨按蜀本图经云：花如菊而大。茎、叶断之俱有白汁，堪生食。生平泽田园中，四月、五月采之。

　　图经曰：蒲公草，旧不着所出州土，今处处平泽田园中皆有之。春初生苗，叶如苦苣，有细刺。中心抽一茎，茎端出一花，色黄如金钱。断其茎，有白汁出，人亦啖之。俗呼为蒲公英。语讹为仆公KT 是也。水煮汁以疗妇人乳痈。又捣以敷疮皆佳。又治恶刺及狐尿刺，摘取根，茎白汁涂之，唯多涂立瘥止。此方出孙思邈《千金方》，其序云：余以贞观五年七月十五日夜，以左手中指背触着庭木，至晓遂患痛不可忍。经十日，痛日深，疮日高硕，色如熟小豆色。尝闻长者之论有此方，遂根据治之。手下则愈，痛亦除，疮亦即瘥，未十日而平复。杨炎《南行方》亦着其效云。

　　梅师方治产后不自乳儿，畜积乳汁结作痈。取蒲公草捣敷肿上，日三、四度易之。

