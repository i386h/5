<!-- { "loadSidebar": true } -->
　　衍义曰：蒲公草，今地丁也。四时常有花，花罢，飞絮，絮中有子，落处即生，所以庭院间

　　卷第十一

　　谷精草

　　谷精草　味辛，温，无毒。主疗喉痹，齿风痛，及诸疮疥。饲马主虫颡毛焦等病。二月、三月于谷田中采之。一名戴星草。

　　花白而小圆似星。故有此名尔。（今附）臣禹锡等谨按日华子云：凉。喂饲马肥，二、三月于田中生白花者，结水银成沙子。

　　图经曰：谷精草，旧不载所出州土，今处处有之。春生于谷田中，叶、秆俱青，根、花并白色。二月、三月内采花用，一名戴星草。以其叶细，花白而小圆似星，故以名尔。又有一种，茎梗差长有节，根微赤，出秦陇间。古方稀用，今口齿药多使之。

　　陈藏器云：味甘，平。亦入马药用之。白花细叶。集验方治偏、正头痛。谷精草一两为末，

　　卷第十一

　　牛扁（音褊）

　　牛扁（音褊）　味苦，微寒，无毒。主身皮疮热气，可作浴汤，杀牛虱小虫，又疗牛病。生桂阳川谷。

　　陶隐居云：今人不复识此，牛疫代代不无用之。既要牛医家应用，而亦无知者。唐本注云：此药似三堇、石龙芮等。根如秦艽而细。生平泽下湿地，田野人名为牛扁。疗牛虱甚效。

　　太月、八月采根，晒干。

　　图经曰：牛扁，出桂阳川谷，今潞州、宁州亦有之。叶似三堇、石龙芮等。根如秦艽而细。多生平泽下湿地。二月、八月采以晒干。今亦稀用。按《本经》云：杀牛虱小虫。苏恭注云：太常贮名扁特。今潞州只一种，名便特。六月有花，八月结实，采其根，捣末，油调，杀虮

　　卷第十一

　　苦（音袄）

　　微寒。主面目、通身漆疮。

　　陶隐居云：处处有之。伧（士茎切）人取茎生食之。五月五日采，曝干。烧作灰以疗金疮，甚验。唐本注今人以为漏芦，非也。臣禹锡等谨按蜀本图经有云：子若猫蓟。茎圆无刺。五月采苗，堪生啖，所在下湿地有之。药性论云：苦 草亦可单用，味苦，无毒。日华子云：冷，治丹毒。

　　食疗云苦 ，微寒。生食治漆疮。五月五日采，曝干。作灰敷面目、通身漆疮，不堪多食尔

　　卷第十一

　　酢浆草

　　酢浆草　味酸，寒，无毒。主恶疮 。捣敷之，杀诸小虫。生道旁。

　　唐本注云：叶如细萍，丛生，茎头有三叶。一名醋母草，一名鸠酸草。今按别本注云：生阴湿处，俗为小酸茅。食之解热渴。四月、五月采，阴干。（唐本先附）臣禹锡等谨按蜀本图图经云：酢浆草，俗呼为酸浆，旧不载所出州土，云生道旁，今南中下湿地及人家园圃中多有之，北地亦或有生者。叶如水萍，丛生，茎端有三叶，叶间生细黄花，实黑。夏月采叶用。初生嫩时，小儿多食之。南人用揩 石器，令白如银。

　　卷第十一

　　昨叶何草

　　味酸，平，无毒。主口中干痛，水谷血痢，止血。生上党屋上，如蓬初生，一名瓦松。夏采晒干。

　　唐本注云：叶似蓬，高尺余。远望如松栽，生年久瓦屋上。今按别本注云：今处处有，皆入药用。生眉发膏为要尔。（唐本先附）臣禹锡等谨按蜀本图经云：六月、七月采苗，晒干之。

　　圣惠方治头风白屑。用瓦松曝干，烧灰淋汁热洗头，不过六、七度。

　　卷第十一

　　（音弱）头

　　 （音弱）头　味辛，寒，有毒。主痈肿风毒，摩敷肿上。捣碎，以灰汁煮成饼，五味调和为茹食，性冷，主消渴。生戟人喉出血。生吴、蜀。叶似由跋、半夏，根大如碗，生阴地，雨滴叶下生子。一名 。又有斑杖，苗相似，至秋有花直出，生赤子。其根敷痈肿毒，甚好。根如 头，毒猛，不堪食。（今附）

　　臣禹锡等谨按日华子云：斑杖者虎杖之别名。即前条虎杖是也。

　　图经文具天南星条下。

　　卷第十一

　　夏枯草

　　夏枯草　味苦、辛，寒、无毒。主寒热，瘰 ，鼠 ，头疮，破症，散瘿结气，脚肿湿痹，轻身。一名夕句，一名乃东。一名燕面。生蜀郡川谷。四月采。（土瓜为之使。）

　　唐本注云：此草生平泽。叶似旋复，首春即生，四月穗出，其花紫白似丹参花，五月便枯。

　　图经曰：夏枯草，生蜀郡川谷，今河东、淮、浙州郡亦有之。冬至后生，叶似旋复。三月、四月开花，作穗紫白色，似丹参花，结子亦作穗。至五月枯，四月采。

　　简要济众治肝虚目睛疼，冷泪不止，筋脉痛及眼羞明怕日。补肝散：夏枯草半两，香附子一两，共为末。每服一钱，腊茶调下。无时候服。

　　衍义曰：夏枯草，今又谓之郁臭。自秋便生，经冬不瘁。春开白花，中夏结子，遂枯。

　　古方九烧灰，合紧面药。初生嫩时，作菜食之，须浸洗，淘去苦水，治瘰 鼠漏。

　　卷第十一

　　燕蓐草

　　无毒。主眠中遗溺不觉。烧令黑研水，进方寸匕。亦主哕气，此燕窠中草也。（新补见陈藏器、日华子。）

　　千金方治妇人无故尿血。胡燕窠中草烧末，用酒服半钱。亦治丈夫。孙真人食忌主卒患腰恶疮。若先发于心已有汁者，以胡燕窠末和水涂之，治不可迟，遍身即害人死。

　　卷第十一

　　鸭跖草

　　味苦，大寒，无毒。主寒热瘴疟，痰饮疔肿，肉症涩滞，小儿丹毒，发热狂痫，大腹痞满，身面气肿，热痢，蛇犬咬，痈疽等毒。和赤小豆煮，下水气湿痹，利小便。生江东、淮南平地。叶如竹，高一、二尺。花深碧，有角如鸟嘴。北人呼为鸡舌草，亦名鼻斫草，吴人呼为跖。跖、斫声相近也。一名碧竹子。花好为色。（新补 见陈藏器、日华子。）

　　卷第十一

　　山慈菰根

　　有小毒。主痈肿，疮 ，瘰 ，结核等，醋摩敷之。亦剥人面皮，除 。生山中湿地。一名金灯花。叶似车前，根如慈菇。零陵间又有团慈菇，根似小蒜，所主与此略同。（新补 见藏器及日华子。）

　　经验方贴疮肿。以山慈菇，一名鹿蹄草，取茎、叶捣，为膏，入蜜贴疮口上，候清血出效。

　　卷第十一

　　（音顷）实

　　茼（音顷实）　味苦，平，无毒。主赤白冷热痢，散服饮之。吞一枚，破痈肿。

　　唐本注云：一作□字。人取皮为索者也。今按别本注云：今人作布及索、KT 麻也。

　　实似大麻子，热结痈肿无头，吞之则为头易穴。九月、十月采实，阴干。（唐本先附）臣禹锡等谨按蜀图经曰： 实，旧不载所出州土，今处处有之。北有种以绩布及打绳索。苗高四、五尺或六、七尺，叶似苎而薄，花黄，实带壳如蜀葵，中子黑色。九月、十月采实，阴干用。古方亦用根。

　　杨氏产乳治赤白痢。黄麻子一两，炒令香熟为末，以蜜浆下一钱，不过再服。

　　卷第十一

　　赤车使者

　　味辛、苦，温，有毒。主风冷邪疰，蛊毒症瘕，五脏积气。

　　唐本注云：苗似香 、兰香，叶、茎赤，根紫赤色，生溪谷之阴，出襄州。八月、九月采根，晒干。（唐本先附）臣禹锡等谨按蜀本图经云：根紫如茜根，生荆州、襄州山谷，二月、八月采。药性论云：赤车使者，有小毒。能治恶风冷气，服之悦泽皮肌，好颜色。

　　雷公云赤车使者，元名小锦枝。凡使并粗捣用，七岁童子小便拌了，蒸令干更晒。每修事五两，用小儿溺一溢为度。

　　卷第十一

　　野狼跋子

　　有小毒。主恶疮蜗疥，杀虫鱼。

　　陶隐居云：出交、广，形扁扁尔。捣以杂米投水中，鱼无大小，皆浮出而死。人用苦酒摩疗疥亦效。唐本注云：此今京下呼黄环子为之，亦谓度谷，一名就葛。陶云出交、广，今交、广送入太常正是黄环子，非余物尔。今按别本注云：味苦，寒。藤生，花紫色。

　　卷第十一

　　屋游

　　味甘，寒。主浮热在皮肤，往来寒热，利小肠膀胱气。生屋上阴处。八月、九月采。

　　陶隐居云：此瓦屋上青苔衣，剥取煮服之。今按别本注云：无毒。主小儿痫热时气，烦闷止渴。臣禹锡等谨按蜀本图经云：古瓦屋北阴青苔衣也。

　　卷第十一

　　地锦草

　　地锦草　味辛，无毒。主通流血脉，亦可用治气。生近道田野，出滁州者尤良。茎叶细弱，蔓延于地。茎赤，叶青紫色，夏中茂盛。六月开红花，结细实。取苗、子用之。络石注有地锦，是藤蔓之类，虽与此名同，而其类全别。（新定）

　　图经曰：地锦草，生滁州及近道田野中。味辛，无毒。主通流血脉，亦治气。其苗叶细弱，作蔓遍地。茎赤，叶青赤，中夏茂盛。六月开红花，细实。今医家取苗、子用之。《本经》络石条注中有地锦，与此同名，而别是一类也。

　　经验方治藏毒赤白。地锦草采得后，洗曝干为末，米饮下一钱，立效。

　　卷第十一

　　败船茹（音如）

　　平。主妇人崩中，吐痢血不止。陶隐居云：此是大KT （步典切）KT （他盍切）刮竹茹以 （直萌切）漏处者。取干煮之，亦烧作屑服之。

　　千金方治妇人遗尿，不知出时。船故茹为末，酒调服三钱。子母秘录：治无故遗血溺。

　　船中故竹茹干末，酒服三钱匕，日三服。

　　卷第十一

　　灯心草

　　味甘，寒，无毒。根及苗主五淋。生煮服之。生江南泽地，丛生。茎圆，细而长直。人将为席，败席煮服更良。（今附）

　　经验方治小儿夜啼。用灯心烧灰，涂乳上与吃。胜金方治破伤。多用灯心草烂嚼和唾贴之，用帛裹，血立止。又方治小虫蚁入耳，挑不出者。以灯心浸油钓出虫。

　　衍义曰：灯心草，陕西亦有。蒸熟，干则拆取中心穣然灯者，是谓之熟草；又有不蒸，但生干剥取者，为生草。入药宜用生草。

　　卷第十一

　　五毒草

　　味酸，平，无毒。根主痈疽，恶疮毒肿，赤白游疹，虫蚕蛇犬咬，并醋摩敷疮上，亦捣茎、叶敷之。恐毒入腹，亦煮服之。生江东平地。花、叶如荞麦，根紧硬似狗脊。一名五蕺，一名蛇罔。又别有蚕罔草，如苎麻与蕺同名也。（新补 见陈藏器。）

　　卷第十一

　　鼠曲草

　　味甘，平，无毒。调中益气，止泄除痰，压时气，去热嗽。杂米粉作糗，食之甜美。生平岗熟地，高尺余，叶有白毛，黄花。《荆楚岁时记》云三月三日取鼠曲汁，蜜和为粉，谓之龙舌 ，以压时气。山南人呼为香茅，取花杂榉皮染褐，至破犹鲜。江西人呼为鼠耳草。（新补 见陈藏器、日华子。）

　　卷第十一

　　列当

