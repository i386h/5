<!-- { "loadSidebar": true } -->
　　味辛，温，无毒。主百病，养精神，和颜色，为诸药先聘通使。久服轻身不老，面生光华，媚好常如童子。生交址、桂林山谷岩崖间，无骨，正圆如竹。立秋采。陶隐居云：交址属交州，桂林属广州，而《蜀都赋》云：菌桂临崖。俗中不见正圆如竹者，唯嫩枝破卷成圆，犹根据桂用，非真菌桂也。《仙经》乃有用菌桂，云三重者良，则明非今桂矣，必当别是一物，应更研访。唐本注云：菌者，竹名。古方用筒桂者是，故云三重者良。其筒桂亦有二、三重卷者，叶似柿叶，中三道纹，肌理紧薄如竹。大枝、小枝皮俱是菌。然大枝皮不能重卷，味极淡薄，不入药用。今唯出韶州。目禹锡等谨按蜀本图经云：叶似柿叶而尖狭光净，花白蕊黄，四月开，五月结实。树皮青黄，薄卷若筒，亦名筒桂。浓硬味薄者名板桂。又不入药用。三月、七月采皮，晒干。

　　图经文具桂条下。

　　列仙传范蠡好食桂，饮水讨药，人世世见之。又曰：桂父，象林人，常服桂皮、叶，以龟脑和服之。韩终采药诗暗河之桂，实大如栗，得而食之，后天而老。别说云：谨按诸家所说桂之异同，几不可用考。今交、广商人所贩，及医家见用，唯陈藏器一说最近。然筒浓实，气味重者，宜入治脏及下焦药；轻薄者，宜入治头目发散药。故《本经》以菌桂养精神，以牡桂利关节，仲景《伤寒论》发汗用桂枝，桂枝者枝条，非身干也。取真轻薄而能发散。今又有一种柳桂，及桂之嫩小枝条也。尤宜入治上焦药用也。

　　卷第十二

　　松脂

　　松脂　味苦、甘，温，无毒。主疽，恶疮，头疡，白秃，疥瘙风气，安五脏，除热，胃中伏热，咽干，消渴，及风痹死肌。炼之令白。其赤者主恶痹。久服轻身，不老延年，一名松膏，一名松肪。生太山山谷。六月采。

　　松实

　　 味苦，温，无毒。主风痹寒气，虚羸少气，补不足。九月采，阴干。

　　松叶

　　 味苦，温。主风湿疮，生毛发，安五脏，守中，不饥延年。臣禹锡等谨按日华子云

　　松节

　　 温。主百节久风，风虚，脚痹疼痛。

　　松根白皮

　　 主辟谷不饥。

　　陶隐居云：采炼松脂法，并在服食方中，以桑灰汁或酒煮软，挪内寒水中数十过，白滑则可用。其有自流出者，乃胜于凿树及煮用膏也。其实不可多得，唯叶只是断谷所宜，细切如粟，以水及面饮服之。亦有阴干捣为屑，丸服者。人患恶病，服此无不瘥。比来苦脚弱人，酿松节酒亦皆愈。松、柏皆有脂润，又凌冬不凋，理为佳物，但人多轻忽近易之尔。唐本注云：松花，名松黄，拂取似蒲黄正尔，酒服身轻，疗病云胜皮、叶及脂。其子味甚甘。《经》直云味苦，非也。松取枝烧其上，下承取汁名 （音诣）。主牛马疮疥佳。树皮绿衣名艾，合和诸香烧之，其烟团聚，青白可爱也。臣禹锡等谨按药性论松脂，使，味甘，平。杀虫用之。主耳聋，牙有 孔，少许咬之不落，虫自死，能贴诸疮脓血，煎膏生肌止痛，抽风。

　　萧炳云：又有五叶者，一丛五叶如钗，名五粒松，道家服食绝粒，子如巴豆，新罗往往进之。日华子云：松脂，润心肺，下气，除邪，煎膏治 烂，排脓。又云松叶，暖，无毒。灸冻疮，风湿疮佳。又云松节，无毒。治脚软，骨节风。又云松根白皮，味苦，温，无毒。补五劳，益气。

　　图经曰：松脂，生泰山山谷，今处处有之。其用以通明如薰陆香颗者为胜。道人服饵，或合茯苓、松柏实、菊花作丸，皆先炼治。其法用大釜加水置甑，用白茅藉甑底，又加黄砂于茅上，浓寸许可矣。然后布松脂于上，炊以桑薪，汤减即添热水，常令满。候松脂尽入釜中，乃出之，投于冷水，既凝又蒸，如此三过，其白如玉，然后入药，亦可单服。其实及根白皮，古亦有服食法，但今松实多作果品，余不闻堪入药。其花上黄粉名松黄，山人及时拂取，作汤点之甚佳，但不堪停久，故鲜用寄远。烧其枝上，下承取汁液，名松 （音诣）。

　　主牛马疮。皮上绿衣名艾 香，用合诸香烧之，其烟不散。方书言松为五粒，字当读为鬣，音之误也。言每五鬣为一叶，或有两鬣、七鬣者。松岁久则实繁，中原虽有，然不及塞上有佳好也。中品有墨条，不载所出州郡，然亦出于松，故附见于此。

　　圣惠方绝谷升仙不食法：取松实捣为膏，酒调下三钱，日三。则不饥渴饮水，勿食他物，百日身轻，日行五百里。又方服松叶，令人不老，身生绿毛，轻身益气，久服不已。绝谷不饥渴，松叶不以多少，细切更研，每日食前以酒调下二钱，亦可粥汁服之。初服稍难，久自便矣。又方治牙龈历虫，齿根暗黑。用松节烧灰揩之，神效。又方治一切 。炼成松脂末填疮孔令满，日三、四度用之。又方神仙饵松实，用七月取松实，过时即落难收，去木皮，捣如膏。每服如鸡子大，日三服，服及百日，身轻，三百日，日行五百里，绝谷，久服升仙，渴即饮水，亦可以炼了松脂同服之。外台秘要集验疗龋齿。取松脂锐如锥， 龋孔内，须臾龋虫缘松脂出。《梅师方》同。又方治恶风疾。松脂炼，投冷水中，二十遍，蜜丸。服二两，饥松脂三十斤，炼五十遍。不能五十遍，亦可二十遍。用以炼酥三升温和松脂三升熟，搅令极稠。旦空腹以酒服方寸匕，日三。数食面粥为佳，慎血腥、生冷、酢物、果子，一百日瘥。

　　又方松节酒。主历节风，四肢疼痛。如解落。松脂二十斤，酒五斗，渍三七日，服一合，日五、六服。千金方治香港脚十二风痹，不能行，服更生散数剂及众疗不得力，服此一剂，更能行远，不过两剂。松叶酒：松叶六十斤，细锉 咀，以水四石，煮取四斗九升，以酿五斗米如常法，别煮松叶汁以渍米并 饭泥酿，封头七日，发，澄。饮之取醉，得此酒力者甚众。

　　又方治历节风。松叶捣取一升，以酒三升浸七日，服一合，日三服。又方治口 。青松叶一斤，捣令汁出，精酒一升浸二宿，近火一宿，初且半升，渐至一升，头面汗即止。又方治三年中风不效者。松叶一斤，细切之，以酒一斗，煮取三升。顿服取汗出，立瘥。千金翼若齿黑。以松末灰揩之，末雄黄涂龈上百日，神效。梅师方治耳久聋。松脂三两，炼巴豆一两，相和熟捣可丸，通过以薄绵裹，内耳孔中塞之，日一度易。孙尚药治脚转筋，疼痛挛急者。

　　松节一两，细锉如米粒，乳香一钱，右件药用银、石器内慢火炒令焦，只留一、二分性，出火毒研细。每服一钱至二钱，热木瓜酒调下。应是筋病，皆治之。兵部手集疗刺入肉疼闷，百理不瘥方：松脂流出如细乳头香者，敷疮上以帛裹三、五日，当有根出，不痛不痒，不觉自落。鬼遗方治疥癣。松胶香研细，约酌入少轻粉衮令匀，凡疥癣上先用油涂了，错末一日便干，顽者三、两度。伤寒类要治天行病。辟温方：切松叶如米，酒服方寸匕，日三，辟五年瘟，抱朴子赵瞿病癞历年，医不瘥，家乃 粮弃送于山穴中。瞿自怨不幸，悲叹涕泣经月，有仙人经穴，见之哀之，具问其详，瞿知其异人也。叩头自陈，乞命。于是仙人取囊中药赐之。教其服百余日，疮愈，颜色悦，肌肤润。仙人再过视之，瞿谢活命之恩，乞遗其方。

　　仙人曰：此是松脂，彼中极多。汝可炼服之，长服身转轻，力百倍，登危涉险，终日不困。

　　年百岁，齿不堕，发不白。夜卧常见有光。大如镜。列仙传 好食松实，能飞行健走及马，以松子遗尧，尧不能服。松者， 松也。野人闲话伏虎尊师篇炼松脂法：十斤松脂，五度以水煮过，令苦味尽，取得后，每一斤炼了松脂，入四两茯苓末。每晨水下一刀圭，即终年不食，而复延龄，身轻清爽。

　　衍义曰：松黄一如蒲黄，但其味差淡。治产后壮热、头痛颊赤、口干唇焦、多烦燥渴、昏闷不爽。松花、川芎、当归、石膏、蒲黄五物等同为末。每服二钱，水二合，红花二捻，同煎七分，去滓，粥后温温细呷。松子，多海东来，今关右亦有，但细小味薄，与柏子仁同治虚秘。

　　卷第十二

　　槐实

　　槐实　味苦、酸、咸，寒，无毒。主五内邪气热，止涎唾，补绝伤，五痔，火疮，妇人乳瘕子脏急痛。以七月七日取之，捣取汁，铜器盛之，日煎令可作丸，大如鼠屎，内窍中，三易乃愈。又堕胎。久服明目，益气，头不白，延年。

　　枝

　　 主洗疮，及阴囊下湿痒。

　　皮

　　 主烂疮。

　　根

　　 主喉痹，寒热。生河南平泽。可作神烛。（景天为之使。）

　　陶隐居云：槐子，以相连多者为好，十月巳日采之。新盆盛，合泥百日，皮烂为水，核如大豆。服之令脑满，发不白而长生。今处处有。此云七月取其子，未坚，故捣绞取汁。唐本注云：《别录》云，八月断槐大枝，使生嫩孽，煮汁酿酒，疗大风痿痹，甚效。槐耳，味苦、辛，平，无毒。主五痔，心痛，妇人阴中疮痛。槐树 也，当取坚如桑耳者。枝，炮熨止蝎毒。臣禹锡等谨按尔雅云： ，槐大叶而黑。守宫槐，叶昼聂，宵炕。释曰： ，槐一也。大叶而黑名 ，不尔即名槐。又曰：槐叶昼合夜开者，别名守宫槐。聂，合也。炕，张也。药性论云：槐子，臣，主治大热，难产。皮煮汁，淋阴囊坠肿气痛。又云槐白皮，味苦，无毒。能主治口齿风疳 血。以煎浆水煮含之。又煎淋浴男子阴疝卵肿。陈藏器云：槐实本功外，杀虫去风。合房折取阴干煮服，味一如茶，明目，除热泪，头脑、心胸间热风烦闷，风眩欲倒，心头吐涎如醉，漾漾如船车上者。花堪染黄，子上房七月收之，染皂木为灰，长毛发。日华子云：槐子，治丈夫、女人阴疮湿痒，催生。吞七粒。又云槐皮草，治中风皮肤不仁，喉痹，浸洗五痔并一切恶疮，妇人产门痒痛及汤火疮。煎膏，止痛长肉，消痈肿。

