<!-- { "loadSidebar": true } -->
　　雷公云：凡使根，掘得后使东流水浸，以物刷上土了，然后待干，破去心，用熟甘草汤浸一宿，然后焙干用。其根若似物命形状者上，春食叶，夏食子，秋冬食根并子也。食疗寒，无毒。叶及子并坚筋能老，除风，补益筋骨，能益人去虚劳。根主去骨热，消渴。叶和羊肉作羹尤善益人。代茶法煮汁饮之，益阳事，能去眼中风痒赤膜，捣叶汁点之良。又取洗去泥，和面拌作饮煮熟吞之，去肾气尤良，又益精气。圣惠方枸杞子酒，主补虚，长肌肉，益颜色，肥健人，能去劳热。用生枸杞子五升，好酒二斗，研搦勿碎，浸七日，漉去滓饮之。初以三合为始，后即任性饮之。《外台秘要》同。千金方治齿疼，煮枸杞汁含之。又方治肝虚或当风眼泪等新病方：枸杞子取肥者二升捣破，内绢袋置罐中，以酒一斗浸讫，密封勿泄气，三七日，每旦饮之，任性勿醉。又方治虚劳客热。用枸杞根末调服，有固疾人不得吃。肘后方，治大赫疮。此患急，宜防毒瓦斯入心腹，饮枸杞汁至瘥。又方疗目热生肤赤白眼。捣枸杞汁洗目，五七度。又方犬食马肉生狂方。忽鼻头燥，眼赤，不食，避人藏身，皆欲发狂。便宜枸杞汁煮粥饲之，即不狂，若不肯食糜，以盐涂其鼻，既舐之，则欲食矣。经验方金髓煎枸杞子，不计多少。逐日旋采摘红熟者，去嫩蒂子拣令洁净，便以无灰酒于净器浸之，须是瓮，用酒浸以两月为限，用蜡纸封闭紧密，无令透气，候日数足漉出，于新竹器内盛贮，旋于沙盆中研令烂细，然后以细布滤过，候研滤皆毕，去滓不用，即并前渍药酒及滤过药汁搅匀，量银锅内多少升斗作番次，慢火熬成膏，切须不住手用物搅，恐粘底不匀，候稀稠得所，待冷，用净瓶器盛之，勿令泄气。每早辰温酒下二大匙头，夜卧服之，百日中身轻气壮，积年不废，可以羽化。经验后方治五劳七伤，庶事衰弱。枸杞叶半斤切，粳米二合，以豉汁中相和，煮作粥，以五味末，葱白等调和食之。又方变白轻身。枸杞子二升，十月壬癸日采，采时面东摘，生地黄汁三升，以好酒二升，于瓷瓶内浸二十一日了，开封，添地黄汁同浸，搅之，却以纸三重封其头了，更浸，候至立春前三十日开瓶，空心暖饮一杯，至立春后，髭鬓却黑。勿食芜荑、葱，服之耐老轻身，无比。孙真人备急方治满口齿有血。枸杞和根、苗煎汤，食后吃。又治骨 风。《经验后方》同。兵部手集疗眼暴赤痛神效，枸杞汁点眼立验。

　　沈存中方陕西枸杞，长一、二丈，其围数寸，无刺，根皮如浓朴，甘美异于诸处，生子如樱桃，全少核，曝干如饼，极烂有味。外台秘要疗眼暴天行肿痒痛。地骨皮三斤，水三斗，煮取三升，绞去滓，更纳盐一两，煎取二升，敷目。或加干姜二两。治疽凡患痈疽恶疮，出脓血不止者。取地骨皮不拘多少净洗，先刮上面粗皮留之，再刮取细白穣，取粗皮同地骨一处煎汤，淋洗病令脓血净，以细穣贴之，立效。有一朝士，腹胁间病疽，经岁不瘥。人烧灰敷贴之，初淋洗出血一、二升，其家人辈惧，欲止，病者曰：疽似少宽，更淋之，再用五升许，血渐淡，遂止，以细穣贴之，次日结痂，遂愈。别说云枸棘亦非甘物。今按诸文所说，名极多，故使人疑，然比物用甚众，花小而红紫色，采时七月上申日。《图经》所说：实形长而枝无刺者，真枸杞也。此别是一种类，必多根而致疑。又用根去上浮粗皮一重近白者一重色微紫极薄阴干。治金疮有神验。

　　衍义曰：枸杞，当用梗皮，地骨当用根皮，枸杞子当用其红实，是一物有三用。其皮寒，根大寒，子微寒，亦三等。此正是孟子所谓：性由杞柳之杞。后人徒劳分别，又为之枸棘，兹强生名耳。凡杞，未有无棘者，虽大至有成架，然亦有棘。但此物小则多刺，大则少刺，还如酸枣及棘，其实皆一也。今人多用其子，直为补肾药，是曾未考究经意。当更量其虚实冷热用之。

　　卷第十二

　　柏实

　　柏实　味甘，平，无毒。主惊悸，安五脏，益气，除风湿痹，疗恍惚，虚损吸吸，历节腰中重痛，益血，止汗。久服令人润泽美色，耳目聪明，不饥不老，轻身延年。生太山山谷。柏尤良。

　　柏叶

　　 味苦，微温，无毒。主吐血、衄血，痢血，崩中赤白，轻身益气，令人耐寒暑，去湿痹，止饥。四时各根据方面采，阴干。柏白皮，主火灼，烂疮，长毛发。（牡蛎及桂、瓜子为之使，畏菊花、羊蹄、诸石及面曲。）

　　陶隐居云：柏叶、实，亦为服饵所重，服饵别有法。柏处处有，当以太山为佳，并忌取冢墓上者。虽四时俱有，秋夏为好。其脂亦入用。此云恶曲，人有以酿酒无妨，恐酒米相和，异单用也。唐本注云：柏枝节煮以酿酒，主风痹，历节风，烧取 ，疗 疥及癞疮良。今子仁有。八月收子叶，余采无时。药性论云：柏子仁，君，恶菊花，畏羊蹄草，味甘，辛。能治腰肾中冷，膀胱冷，脓宿水，兴阳道，益寿，去头风，治百邪鬼魅，主小儿惊痫。又云侧柏叶，君，与酒相宜，止尿血。味苦、辛，性涩。能治冷风，历节疼痛。日华子云：柏子仁，治风，润皮肤，此是侧柏子，入药，微炒用。又云柏叶灸 冻疮，烧取汁涂头，黑润鬓发。

　　又云柏白皮无毒。

　　图经曰：柏实，生泰山山谷，今处处有之，而干州者最佳。三月开花，九月结子，候成熟收采，蒸曝干，春 取熟仁子用。其叶名侧柏。密州出者尤佳。虽与他柏相类，而其叶皆侧向而生，功效殊别。采无时。张仲景方疗吐血不止者，柏叶汤主之。青柏叶一把，干姜三片，阿胶一挺，炙，三味以水二升，煮一升，去滓，别绞马通汁一升相和，合煎取一升，绵滤，一服尽之。山东医工亦多用侧柏。然云性寒，止痛。其方采叶入臼中，湿捣，令极烂如泥，冷水调作膏，以治大人及小儿汤汤火烧，涂敷于伤处，用帛子系定，三、两日疮当敛，仍灭瘢。又取叶焙干为末，与川黄连二味，同煎为汁，服之，以疗男子、妇人、小儿大腹下黑血茶脚色，或脓血如淀色，所谓蛊痢者，治之有殊效。又能杀五脏虫。道家多作柏叶汤，常点益人。古柏叶尤奇。今益州诸葛孔明庙中，有大柏木，相传是蜀世所植，故人多采收以作药，其味甘，香于常柏也。

　　雷公云：凡使，先以酒浸一宿，至明漉出，晒干，却用黄精自然汁于日中煎，手不住搅，若天久阴，即于铛中着水，用瓶器盛柏子仁，着火缓缓煮成煎为度。每煎三两柏子仁，用酒五两浸干为度。又云：凡使，勿用花柏叶并丛柏叶。有子圆叶，其有子圆叶成片，如大片云母，叶叶皆侧，叶上有微赤毛。若花柏叶，其树浓叶成朵，无子；丛柏叶，其树绿色，不入药中用。若修事一斤，先拣去两畔并心枝了，用糯泔浸七日后漉出，用酒拌蒸一伏时，却用黄精自然汁浸了焙干，又浸又焙，待黄精汁干尽，然后用之。如修事一斤，用黄精自然汁十二两。圣惠方：治时气瘴疫。用社中西南柏树东南枝，取曝干，捣罗为末，以水调下一钱匕。

　　日三、四服。《肘后方》同。又方：治大风疾，令眉鬓再生。用侧柏叶九蒸九曝，捣罗为末，炼蜜和丸如梧桐子大。日三服，夜一服，熟水下五丸、十丸，百日即生。又方：治忧恚呕血，烦满少气，胸中疼痛。用柏叶捣罗为散，不计时候。以粥饮调下二钱匕。又方：小儿 啼惊痫，腹满不乳食，大便青白色。用柏子仁末，温水调下二钱。经验后方：治霍乱转筋。先以暖物裹脚，然后以柏树木细锉，煮汤淋之。又方：小儿洞下痢，煮柏叶服之。梅师方：治中热油及火烧疮。以柏白皮、猪脂煎，涂疮上。《鬼遗方》同。孙真人食忌：生发方取侧柏叶阴干作末，和油涂之。孙真人枕中记：采松柏法：尝以三月、四月采新生松叶，可长三、四寸许，并花蕊，取阴干，细捣为末。其柏叶，取深山岩谷中，采当年新生，可长三、四寸者，阴干，细捣为末，用白蜜丸如小豆大。常以月一十五日，日未出时，烧香东向，手持药八十一丸，以酒下。服一年，延十年命；服二年，延二十年命。欲得长肌肉，加大麻、巨胜；欲心力壮健者，加茯苓、人参。此药除百病，益元气添五脏六腑，清明耳目，强壮不衰老，延年益寿，神验。用七月七日露水丸之，更佳。服时乃咒曰：神仙真药，体合自然。服药入腹，天地同年。咒讫服药。断诸杂肉、五辛。最切忌，慎之。姚氏方：治鼠 肿核痛，未成脓。

　　以柏叶敷着肿上，熬盐着肿上熨，令热气下，即消。抱朴子：汉成帝时，猎者于终南山见一人，无衣服，身皆生黑毛。跳坑越涧如飞，乃密伺其所在，合围取得，乃是一妇人。问之：言我是秦之宫人，关东贼至，秦王出降，惊走入山，饥无所食，泊欲饿死。有一老公，教我吃松柏叶、实，初时苦涩，后稍便吃，遂不复饥。冬不寒，夏不热，此女是秦人。至成帝时，三百余载也。列仙传：赤松子，好食柏实，齿落更生。别说云：谨按陶隐居说：柏忌取冢墓上者，今云干州者最佳。则干州柏茂大者，皆是乾陵所出，他处皆无大者，但取其州土所宜，子实气味丰美可也。乾陵之柏，异于他处，其木未有无纹理者，而其纹多为菩萨云气、人物鸟兽，状极分明可观。有盗得一株径尺者，可直万钱，关陕人家，多以为贵，宜其子实最佳也。又以其枝节烧油膏，敷恶疮久不瘥有虫者。牛马畜产有疮疥，名为重病，以敷之三、五次，无不愈也。

　　衍义曰：柏，取 以疗马 疥，今未见用松 者。老人虚秘，柏子仁、大麻子仁、松子仁等分，同研，溶白蜡丸桐子大。以少黄丹汤，服二、三十丸，食前。尝官陕西，每登高望之，虽千万株，皆一一西指。盖此木为至坚之木，不畏霜雪，得木之正气，他木不逮也。所以受金之正气所制，故一一向之。

　　卷第十二

　　茯苓

　　茯苓　味甘，平，无毒。主胸胁逆气，忧恚、惊邪、恐悸，心下结痛，寒热，烦满，咳逆，焦舌干，利小便，止消渴，好睡，大腹淋沥，膈中痰水，水肿淋结，开胸腑，调脏气，伐中。久服安魂养神，不饥延年。一名茯菟。其有抱根者，名茯神。

　　茯神

　　 平。主辟不祥，疗风眩、风虚，五劳，口干，止惊悸，多恚怒，善忘，开心益智，安魂魄，养精神。生太山山谷大松下。二月、八月采，阴干。（马间为之使，得甘草、防风、芍药、紫石英、麦门冬共疗五脏。恶白蔹，畏牡蒙，地榆、雄黄、秦艽、龟甲。）

