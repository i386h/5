<!-- { "loadSidebar": true } -->
　　正月、二月生花似着毛小桃子，色白带紫。花落无子。至夏复开花，初出如笔，故北人呼为木笔花。又有一种，枝、叶并相类，但岁一开花，四月花落时，有子如相思子。或云都是一种。经一、二十年老者，方结实耳。其花开早晚，亦随南北节气寒温。九月采实，暴干用。

　　或云：用花蕊缩者良。已开者劣，谢者不佳。

　　雷公云：凡用之，去粗皮，拭上赤肉毛了，即以芭蕉水浸一宿漉出，用浆水煮，从巳至未，出，焙干用。若治眼目中患，即一时去皮用向里实者。屈平九歌：乘赤豹兮从文狸，辛夷车兮结桂旗。注：辛夷，香草也。言山鬼出入乘赤豹从神狸，结桂与辛夷以为车旗，言有香洁也衍义曰：辛夷，先花后叶，即木笔花也。最先春以具花，未开时，其花苞有毛，光长如笔，故取象曰木笔。有红、紫二本：一本如桃花色者，一本紫者。今入药当用紫色者，仍须未开时收取。入药当去毛苞。

　　卷第十二

　　桑上寄生

　　桑上寄生　味苦、甘，平，无毒。主腰痛，小儿背强（巨两切），痈肿，安胎，充肌肤，坚发齿，长须眉，主金疮，去痹，女子崩中，内伤不足，产后余疾，下乳汁。其实明目，轻身通神。一名寄屑。一名寓木，一名宛童，一名茑（音鸟又音吊）。生弘农川谷桑树上。三月三日采茎、叶，阴干。

　　陶隐居云：桑上者，名桑上寄生尔。诗人云：施（音异）于松上，方家亦有用杨上、枫上者，则各随其树名之，形类犹是一般，但根津所因处为异，法生树枝间，寄根在皮节之内。

　　叶圆青赤，浓泽易折。旁自生枝节。冬夏生，四月花白。五月实赤，大如小豆。今处处皆有，以出彭城为胜。俗呼为续断用之，按《本经》续断别在上品药，主疗不同，岂只是一物，市人混杂无识者。服食方是桑 ，与此又不同。唐本注云：此多生槲、榉、柳、水杨、枫等树上。子黄，大如小枣子。唯虢州有桑上者，子汁甚粘，核大似小豆，叶无阴阳，如细柳叶而浓。晚茎粗短。江南人相承用为续断，殊不相关。且寄生实九月始熟而黄。今称五月实赤，大如小豆，盖陶未见也。臣禹锡等谨按蜀本注云：按诸树多有寄生，茎、叶并相似，云是乌鸟食一物，子、粪落树上，感气而生。叶如桔而浓软，茎如槐而肥脆。今处处有，方家唯须桑上者。然非自采，即难以别。可断茎而视之，以色深黄者为验。《图经》叶似龙胆而浓阔。

　　茎短似鸡脚，作树形。三月、四月花，黄赤色。六月、七月结子，黄绿色，如小豆，以汁稠粘者良也。药性论云：桑寄生，臣。能令胎牢固，主怀妊漏血不止。日华子云：助筋骨，益血脉。采人多在榉树上收，呼为桑寄生。在桑上者极少，纵有，形与榉树上者亦不同，次即枫树上，力同榉树上者，黄色。七月、八月采。

　　图经曰：桑寄生，出弘农山谷桑上，今处处有之。云是乌鸟食物，子落枝节间，感气而生。叶似桔而浓软，茎似槐枝而肥脆。三、四月生花，黄白色。六月、七月结实，黄色，如小豆大。三月三日采茎，叶阴干。凡槲、榉、柳、水杨、枫等上，皆有寄生，唯桑上者堪用。

　　然殊难辨别、医家非自采不敢用。或云断其茎而视之，其色深黄并实中有汁稠粘者为真。谨按《尔雅》：寓木，宛童。郭璞云：寄生一名茑。《诗· 弁》云：茑与女萝。陆机疏云：叶似当卢，子如覆盆，赤黑，甜美。而中品有松萝条，即女萝也。《诗》所谓茑与女萝，施于松上是也。旧云生熊耳川谷松上。五月采，阴干。古方入吐膈药。今医家鲜用，亦不复采之。

　　但附于此。

　　雷公云：凡使，在树上自然生独枝树是也。采得后，用铜刀和根、枝、茎细锉，阴干了任用。勿令见火。

　　衍义曰：桑寄生，新旧书云：今处处有之。从官南北，实处处难得。岂岁岁窠斫摘践之，苦而不能生邪？抑方宜不同也？若以为鸟食物子落枝节间，感气而生，则麦当生麦，谷当生谷，不当但生此一物也。又有于柔滑细枝上生者，如何得子落枝节间？由是言之，自是感造化之气，别是一物。古人当日唯取桑上者，实假其气耳。又云：今医家鲜用，此极误矣。今医家非不用也。第以难得真桑上者。尝得真桑寄生，下咽必验如神。向承乏吴山，有求药于诸邑者，乃通令人搜摘，卒不可得，遂以实告，甚不药。盖不敢以伪药罔人。邻邑有人，伪以他木寄生送之，服之逾月而死，哀哉！

　　卷第十二

　　杜仲

　　杜仲　味辛、甘，平、温，无毒。主腰脊痛，补中益精气，坚筋骨，强志，除阴下痒湿，小便余沥，脚中酸疼不欲践地。久服轻身耐老。一名思仙，一名思仲，一名木绵。生上虞山谷及上党、汉中。二月、五月、六月、九月采皮。（恶蛇蜕皮、玄参。）

　　陶隐居云：上虞在豫州，虞、虢之虞，非会稽上虞县也。今用出建平、宜都者。状如浓朴，折之多白丝为佳。用之，薄削去上皮，横理切令丝断也。臣禹锡等谨按蜀本图经云：生深山大谷。树高数丈，叶似辛夷。折其皮多白绵者好。今所在大山皆有。药性论云：杜仲，味苦。能治肾冷 （公对切）腰痛也。腰病患虚而身强直，风也。腰不利，加而用之。日华子云：暖。治肾劳腰脊挛。入药炙用。

　　图经曰：杜仲，生上虞山谷及上党、汉中，今出商州、成州、峡州近处大山中亦有之。

　　木高数丈，叶如辛夷，亦类柘，其皮类浓朴，折之内有白丝相连。二月、五月、六月、九月采皮用。江南人谓之 。初生叶嫩时采食。主风毒香港脚及久积风冷，肠痔下血亦宜。干末作汤。谓之 芽。花、实苦涩，亦堪入药。木作屐。亦主益脚。《箧中方》主腰痛补肾汤：杜仲一大斤，五味子半大升，二物切，分十四剂，每夜取一剂，以水一大升，浸至五更，煎三分减一，滤取汁，以羊肾三、四枚切下之，再煮三、五沸，如作羹法。空腹顿服，用盐、酢和之亦得。此亦见崔元亮《海上方》，但崔方不用五味子耳。

　　雷公云：凡使，先须削去粗皮，用酥蜜和作一两炙之尽为度，炙干了细锉用。凡修事一斤，酥二两，蜜三两，二味相和，令一处用也。圣惠方治卒患腰脚疼痛，补肾。杜仲一两去粗皮，炙微黄锉，以水二大盏，煎至一盏去滓，用羊肾二对，细切去脂膜，入药中煮，次入薤白七茎，盐、花椒、姜、醋等如作羹吃。空腹食之。肘后方腰背痛。杜仲一斤，切，酒二升，渍十日。服三合。胜金方治妇人胎脏不安，并产后诸疾，宜服杜仲丸。瓦上干，于木臼中捣为末，煮枣为丸，如弹子大。每服一丸，烂嚼以糯米饮下。

　　卷第十二

　　枫香脂

　　枫香脂　味辛、苦，平，无毒。主瘾疹风痒，浮肿齿痛。一名白胶香。其树皮，味辛，平，有小毒。主水肿，下水气，煮汁用之。所在大山皆有。

　　唐本注云：树高硕，叶三角。商洛之间多有。五月斫树为坎，十一月采脂。（唐本先附）

　　臣禹锡等谨按蜀本枫香、脂、皮其三条，主治稍异。注云：按王 《广轩辕本纪》云：黄帝杀似白杨而有歧。其脂入地千年为琥珀。《图经》云：树高硕，木肌理硬，叶三角而香。尔雅疏云：《说文》云：枫木浓叶弱枝，善摇。一名 。郭云：叶圆而歧有香，今之枫香是也。南方草木状曰：枫香树，子大如鸭卵。二月花乃连着实，八、九月熟，曝干可烧。唯九真郡有之。陈藏器云：枫皮本功外，性涩，止水痢。苏云下水肿，水肿非涩药所疗，苏为误尔。又云有毒，转明其谬。水煎止下痢为最。日华子云：枫皮，止霍乱，刺风，冷风。煎汤浴之。

　　图经曰：枫香脂，旧不载所出州郡，云所在大山皆有，今南方及关陕多有之。似白杨，甚高硕。叶圆而作歧，有三角而香。二月有花，白色。乃连着实，大如鸭卵。八月、九月熟，曝干可烧。《南方草木状》曰：枫实唯九真有之。用之有神，乃难得之物。其脂为白胶香，五月斫为坎，十一月采之。其皮性涩，止水痢。水煎饮之。《尔雅》谓枫为 ，言天风则鸣 也。《说文解字》云：枫木，浓叶弱枝善摇。汉宫殿中多植之。至霜后，叶丹可爱，故骚人多称之。任 《述异记》曰：南中有枫子鬼。枫木之老者为人形，亦呼为灵枫，盖瘤瘿也。至今越巫有得之者，以雕刻鬼神，可致灵异。下沉香条有枫香云，疗风瘾疹痒毒。与此相类，即一物也。

　　简要济众：治吐血不止。白胶香不以多少，细研为散。每服二钱，新汲水调下。陶隐居云：枫树上菌，食之令人笑不止，以地浆解之。通典南蛮记：枫脂为之琥珀，在地上旁不生草木，深忽八、九尺，大如槲，削去皮成焉。初如桃胶，成乃坚。宋齐丘化书云：老枫化为羽人。

　　衍义曰：枫香，与松脂皆可乱乳香，尤宜区别。枫香微黄白色，烧之尤见真伪。兼能治风瘾疹痒毒。水煎，热炸洗。

　　卷第十二

　　女贞实

　　女贞实　味苦、甘，平，无毒。主补中，安五脏，养精神，除百疾。久服肥健，轻身不老。

　　生武陵川谷，立冬采。

　　陶隐居云：叶茂盛，凌冬不凋，皮青肉白，与秦皮为表里。其树以冬生而可爱。诸处时有。《仙经》亦服食之。俗方不复用，市人亦无识者。唐本注云：女贞，叶似枸骨及冬青树等。其实九月熟，黑似牛李子。陶云与秦皮为表里，误矣。然秦皮叶细冬枯，女贞叶大冬茂，殊有之。

　　陈藏器云：女贞似枸骨。按枸骨树如杜仲，皮堪浸酒，补腰脚令健。枝、叶烧灰淋取汁，涂白癜风。亦可作稠煎敷之。木肌白似骨，故云枸骨。《诗·义疏》云：木杞，其树似栗。

　　一名枸骨。理白滑，其子为木虻子。可合药，木虻在叶中卷叶，如子羽化为虻，非木子。

　　又云冬青，其叶堪染绯，子浸酒去风血补益，木肌白有纹作象齿笏，冬月青翠，故名冬青。

　　江东人呼为冻生。李邕又云：出五台山。叶似椿，子赤如郁李，微酸，性热。与此亦小有异同，当是两种冬青。日华子云：冬青皮，凉，无毒。去血，补益肌肤。

　　图经曰：女贞实，生武凌川谷，今处处有之。《山海经》云：泰山多真木，是此木也。

