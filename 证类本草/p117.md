<!-- { "loadSidebar": true } -->
　　其叶似枸骨及冬青，木极茂盛，凌冬不凋，花细青白色。九月而实成，似牛李子。立冬采实，曝干。其皮可以浸酒。或云：即今冬青木也。而冬青木肌理白，纹如象齿，道家取以为简，其实亦浸酒，去风补血。其叶烧灰，面膏涂之。治瘅瘃殊效，兼灭瘢疵。又李邕云：五台山冬青，叶似椿，子如郁李。微酸，性热，与此小有同异，当是别有一种耳。又岭南有一种女贞，花极繁茂而深红色，与此殊异，不闻中药品也。枸骨木多生江、浙间，木体白似骨，故以名。南人取以旋作合器甚佳。《诗·小雅》云：南山有枸。陆机云：山木，其状如栌。一名枸骨。理白可为函板者是此也。皮亦堪浸酒，补腰膝。烧其枝叶为灰，淋汁涂白癜风。亦可作煎敷之。

　　卷第十二

　　木兰

　　木兰　味苦，寒，无毒。主身大热在皮肤中，去面热赤 酒 ，恶风癫疾，阴下痒湿，明耳目，疗中风伤寒，及痈疽水肿，去臭气。一名林兰，一名杜兰。皮似桂而香。生零陵山谷及太山。十二月采皮，阴干。

　　陶隐居云：零陵诸处皆有。状如楠树，皮甚薄而味辛香。今益州有皮浓，状如浓朴，而气味为胜。今东人皆以山桂皮当之，亦相类。道家用合香亦好。唐本注云：木兰似菌桂叶，其叶气味辛香不及桂也。臣禹锡等谨按蜀本图经云：树高数仞，叶似菌桂叶，有三道纵纹，皮图经曰：木兰，生零陵山谷及泰山，今湖、岭、蜀、川诸州皆有之。木高数丈，叶似菌桂叶，亦有三道纵纹，皮如板桂，有纵横纹，香味劣于桂。此与桂枝全别，而韶州所生，乃云与桂同是一种。取外皮为木兰，中肉为桂心。盖是桂中之一种耳。十一月、十二月采，阴干用。任 《述异记》云：木兰川，在浔阳江中，多木兰。又七里洲中有鲁班刻木兰舟，至今在洲中。今诗家云木兰舟，出于此。

　　外台秘要：疗面上 方：木兰皮一斤，细切，以三年酢浆渍之百日，出，于日中晒捣末。浆水服方寸匕，日三。子母秘录：疗小儿重舌。木兰皮一尺，广四寸，削去粗皮，用醋一升渍取汁，注重舌上。

　　卷第十二

　　蕤核

　　蕤核　味甘，温、微寒，无毒。主心腹邪结气，明目，目赤，痛伤泪出，目肿 烂， 鼻，心下结痰痞气。久服轻身益气，不饥。生函谷川谷及巴西。

　　陶隐居云：今从北方来，云出彭城间。形如乌豆大，圆而扁，有纹理，状似胡桃桃核。

　　今人皆合壳用为分两，此乃应破取仁秤之。医方唯以疗眼。《仙经》以合守中丸也。臣禹锡等谨按蜀本图经云：树生，叶细似枸杞而狭长。花白，子附茎生，紫赤色，大如五味子。茎多细刺。六月熟。今出雍州。五月、六月采，晒干。药性论云：蕤仁，使。一名曰堪。能治鼻衄。

　　图经曰：蕤核，生函谷川谷及巴西，今河东亦有之。其木高五、七尺，茎间有刺。叶细似枸杞而尖长，花白，子红紫色，附枝茎而生，类五味子。六月成熟，五月、六月采实，去核壳阴干。古今方唯用治眼。刘禹锡《传信方》所着法最奇。云：眼风泪痒，或生翳，或赤，一切皆主之。宣州黄连捣筛末，蕤核仁去皮碾为膏，缘此性稍湿，末不得故耳。与黄连等分和合，取无 病干枣三枚，割头少许留之去却核，以二物满填于中，却取所割下枣头，根据前合定，以少绵裹之，唯薄绵为佳。以大茶碗量水半碗，于银器中，文武火煎取一鸡子以来，以绵滤，待冷点眼，万万不失。前后试验数十人皆应，今医家亦多用得效，故附也。

　　雷公云：凡使，先汤浸去皮、尖，擘作两片。用芒硝、木通草二味，和蕤仁同水煮一伏时后沥出，去诸般药取蕤仁，研成膏，任加减入药中使。每修事四两，用芒硝一两，木通草七两。陈藏器蕤子，生熟足睡不眠。

　　卷第十二

　　丁香

　　丁香　味辛，温，无毒。主温脾胃，止霍乱拥胀，风毒诸肿，齿疳 。能发诸香。其根部风毒肿。生交、广、南蕃。二月、八月采。

　　今注按广州送丁香图，树高丈余，叶似栎叶。花圆细，黄色，凌冬不凋。医家所用，唯用根子如钉，长三、四分，紫色。中有粗大如山茱萸者，俗呼为母丁香。可入心腹之药尔。

　　以旧本丁香根注中，有不入心腹之用六字，恐其根必是有毒，故云不入心腹也。又按陈藏器本草云：丁香于其母丁香，主变白，以生姜汁研，拔去白须涂孔中，即异常黑也。（今附）

　　臣禹锡等谨按蜀本注云：母丁香，击之则顺理而折两向，疗呕逆甚验。药性论云：丁香，臣。

　　能主冷气腹痛。日华子云：治口气反胃，鬼疰蛊毒，及疗肾气、贲豚气，阴痛，壮阳暖腰膝，治图经曰：丁香，出交、广，南蕃，今唯广州有之。木类桂，高丈余，叶似栎，凌冬不凋。

　　花圆细，黄色。其子出枝，蕊上如钉子，长三、四分，紫色。其中有粗大如山茱萸者，谓之母丁香。二、八月采子及根。又云：盛冬生花、子，至次年春采之。

　　海药：按《山海经》云：生东海及昆仑国。二月、三月花开，紫白色，至七月方始成实，大者如巴豆，为之母丁香。小者实，为之丁香。主风疳 ，骨槽劳臭，治气，乌髭发，杀虫，疗五痔，辟恶去邪，治奶头花，止五色毒痢，正气，止心腹痛。树皮亦能治齿痛。雷公云：凡使，有雄雌。雄颗小，雌颗大，似 枣核。方中多使雌，力大。膏煎中用雄，若欲使雄，须去疔盖乳子，发人背痈也。圣惠方治桑蝎蜇人。用丁香末，蜜调涂之。千金方治干霍乱，不吐不下方：丁香十四枚末，以沸汤一升和之。顿服，不瘥更作服。梅师方治乳头裂破，捣丁香末敷之。又方治妒乳，乳痈。取丁香捣末，水调方寸匕服。又方治崩中昼夜不止。取丁香二两，以酒二升，取半分服。《外台秘要》方同。简要济众治伤寒咳噫不止及哕逆不定。

　　丁香一两，干柿蒂一两，焙干，捣罗为散。每服一钱，煎人参汤下，无时服。

　　衍义曰：丁香，日华子云：治口气。此正是御史所含之香。治胃寒及脾胃冷气不和。有大者名母丁香，气味尤佳。为末缝纱囊如小指，实末，纳阴中，主阴冷病，中病便已。

　　卷第十二

　　沉香

　　沉香　微温。疗风水毒肿，去恶气。

　　陶隐居云：此香合香家要用，不正入药。唯疗恶核毒肿，道方颇有用处。唐本注云：沉香、青桂、鸡骨、马蹄、煎香等，同是一树，叶似桔叶，花白。子似槟榔，大如桑椹，紫色而味辛。树皮青色，木似榉柳。臣禹锡等谨按陈藏器云：沉香，枝、叶并似椿。苏云如桔，恐未是也。其枝节不朽，最紧实者为沉香，浮者为煎香。以次形如鸡骨者为鸡骨香。如马蹄者为马蹄香。细枝未烂紧实者为青桂香。其马蹄、鸡骨只是煎香，苏乃重云，深觉烦长，并堪熏衣去臭，余无别功。又杜蘅叶一名马蹄香，即非此者，与前香别也。南越志云：交州有蜜香树，欲取先断其根，经年后，外皮朽烂，木心与节紧黑沉水者为沉香。浮水面平者为鸡骨。最粗者为栈香。日华子云：沉香，味辛，热，无毒。调中，补五脏，益精壮阳，暖腰膝，去图经曰：沉香、青桂香、鸡骨香、马蹄香、栈香同是一本。旧不着所出州土，今唯海南诸国及交、广、崖州有之。其木类椿、榉，多节，叶似桔，花白。子似槟榔，大如桑椹，紫色而味辛。交州人谓之蜜香。欲取之，先断其积年老木根，经年其外皮干俱朽烂，其木心与枝节不坏者即香也。细枝紧实未烂者，为青桂。坚黑而沉水，为沉香。半浮半沉与水面平者，为鸡骨。最粗者，为栈香。又云：栈香中形如鸡骨者，为鸡骨香。形如马蹄者，为马蹄香。

