<!-- { "loadSidebar": true } -->
　　然今人有得沉香奇好者，往往亦作鸡骨形，不必独是栈香也。其又粗不堪药用者为生结黄熟香。其实一种，有精粗之异耳。并采无时。《岭表录异》云：广、管、罗州多栈香，如柜柳，其花白而繁，皮堪作纸，名为香皮纸，灰白色，有纹如鱼子笺，其理慢而弱，沾水即烂，不及楮纸，亦无香气。又云：与沉香、鸡骨、黄熟虽同是一木，而根、干、枝、节，各有分别者是也。然此香之奇异，最多品，故相丁谓在海南作《天香传》言之尽矣。云四香凡四十二状，皆出于一本。木体如白杨，叶如冬青而小。又叙所出之地云：窦、化、高、雷，中国出香之地也。比海南者优劣不侔甚矣。既所禀不同，复售者多而取者速，是以黄熟不待其稍成，栈沉不待似是，盖趋利戕贼之深也。非同琼管黎人，非时不妄剪伐，故木无夭札之患，得必异香，皆其事也。又薰陆香，形似白胶，出天竺、单于二国。《南方草木状》如薰陆出大秦国，其木生于海边沙上，盛夏木胶出沙上，夷人取得，卖与贾客，乳香亦其类也。《广志》云：南波斯国松木脂，有紫赤如樱桃者名乳香，盖薰陆之类也。今人无复别薰陆者，通谓乳香为薰陆耳。治肾气，补腰膝，霍乱吐下，冲恶中邪气，五疰，治血，止痛等药及膏煎多用之。然至粘难研，用时以缯袋挂于窗隙间，良久取研之乃不粘。又鸡舌香，出昆仑及交爱以南。枝、叶及皮并似栗，花如梅花，子似枣核，此雌者也。雄者着花不实，采花酿之以成香。按诸书传，或云是沉香木花，或云草花，蔓生，实熟贯之，其说无定。今医家又一说云：按三省故事，尚书郎口含鸡舌香，以其奏事答对，欲使气芬芳也。而方家用鸡舌香疗口臭者，亦缘此义耳。今人皆于乳香中，时时得木实似枣核者，以为鸡舌香，坚顽枯燥，绝无气味，烧亦无香，不知缘何得香名，无复有芬芳也。又葛稚川《百一方》有治暴气刺心切痛者，研鸡舌香酒服，当瘥。今治气药借鸡舌香名方者至多，亦以鸡舌香善疗气也。或取以疗气及口臭，则甚乖疏又何谓也。其言有采花酿成香者，今不复见，果有此香，海商亦当见之，不应都绝。京下老医或有谓鸡舌香与丁香同种，花实丛生，其中心最大者为鸡舌香，击破有解理如鸡舌，此乃是母丁香，疗口臭最良，治气亦效。盖出陈氏《拾遗》，亦未知的否。《千金》疗疮痈连翘五香汤方用丁香，一方用鸡舌香，以此似近之。《抱朴子》云：以鸡舌、黄连、乳汁煎，注之诸有百疹之在目，愈而更加精明倍常。又有詹糖香，出交广以南，木似桔。煎枝叶以为香，往往以其皮及蠹屑和之，难得淳好者，唐方多用，今亦稀见。又下苏合香条云：生中台川谷。苏恭云：此香从西域及昆仑来，紫色，与真紫檀相似，而坚实，极芬香。其香如石，烧之灰白者好，今不复见。此等广南虽有此而类苏木，无香气，药中但用如膏油者，极芬烈耳。陶隐居以为是师子矢，亦是指此膏油者言之耳。然师子矢，今内帑亦有之。其臭极甚，烧之可以辟邪恶，固知非此也。《梁书》云：天竺出苏合香，是诸香汁煎之，非自然一物也。又云：大秦国采得苏合香，先煎其汁，以为香膏，乃卖其滓与诸人，是以展转来达中国者，不大香也。然则广南货者，其经煎炼之余乎？今用膏油，乃其合治成者耳。

　　或云师子矢，亦是西国草木皮汁所为，胡人欲贵重之，故饰其名耳。又有檀香，木如檀，生南海。消风热肿毒，主心腹痛，霍乱，中恶鬼气，杀虫。有数种，黄、白、紫之异。今人盛用之。真紫檀，旧在下品。亦主风毒。苏恭云：出昆仑盘盘国，虽不生中华，人间遍有之。檀木生江、淮及河朔山中。其木作斧柯者，亦檀香类，但不香耳。至夏有不生者，忽然叶开，当有大水，农人候之，以测水旱，号为水檀。又有一种，叶亦相类，高五、六尺，生高原地。四月开花正紫，亦名檀根。如葛，极主疮疥，杀虫，有小毒也。海药沉香，按正经生南海山谷。味苦，温，无毒。主心腹痛，霍乱，中恶邪鬼疰，清人神，并宜酒煮服之。诸疮肿宜入膏用，当以水试乃知。子细没者为沉香，浮者为檀，似鸡骨为鸡骨香，似马蹄者为马蹄香，似牛头者为牛头香，枝条细实者为青桂，粗重者为笺香。

　　以上七件并同一树。梵云波律，亦此香也。雷公云：沉香，凡使须要不枯者，如觜角硬重沉于水下为上也，半沉者次也。夫入丸散中用，须候众药出即入拌和用之。通典：海南林邑国秦象郡林邑县出沉香、沉木，土人断之，积以岁年朽烂，而心节独在，置水中则沉，故名曰沉香。次不沉者曰栈香。海南北嵩国出好栈香、藿香及硫黄。其藿香树，生千岁，根本甚大，伐之四、五年，木皆朽散，唯中节坚贞芬香独存，取以为香。杨文公谈苑：岭南雷州及海外琼崖山中多香树，山中夷民斫采卖与人。其一树出香三等，曰沉香、栈香、黄熟香。沉、栈皆二品。曰熟结、生结。熟结者，树自枯烂而得之。生结者，伐仆之久烂脱而剔取。黄熟，其破者为黄散香，夷民以香树为槽，以饲鸡狗。别说云：谨按沉香种类极多，除掌氏补神注及《图经》所载多件外，又有如龙鳞、麻叶、竹叶之类，不啻一、二十品。要之可入药者唯沉，而其中无空心者可用。若虽沉水而有空心，则是鸡骨也。谓中空而有朽路，若鸡骨中血眼而软嫩也。

　　衍义曰：沉香木，岭南诸郡悉有之，傍海诸州尤多。交干连枝，岗岭相接，千里不绝。

　　叶如冬青，大者合数人抱。木性虚柔，山民或以构茅庐，或为桥梁，或为钣甑尤佳。有香者百无一、二。盖木得水方结，多在折枝枯干中，或为沉，或为煎，或为黄熟。自枯死者，谓之水盘香。今南恩、高、窦等州，唯产生结香。盖山民入山，见香木之曲干斜枝，必以刀斫成坎，经年得雨水所渍，遂结香。复以锯取之，刮去白木，其香结为斑点，遂名鹧鸪斑，燔之极清烈。沉之良者，唯在琼、崖等州，俗谓之角沉。黄沉乃枯木中得者，宜入药用。根据木皮而结者。谓之青桂，气尤清。在土中岁久，不待 剔而成者，谓之龙鳞。亦有削之自卷，咀之柔韧者，谓之黄蜡沉，尤难得也。然《经》中只言疗风水毒肿，去恶气，余更无治疗。

　　今医家用以保和卫气，为上品药，须极细为佳。今人故多与乌药磨服，走散滞气，独行则势弱，与他药相佐，当缓取效，有益无损，余药不可方也。薰陆香木，叶类棠梨。南印度界，阿吒厘国出，今谓之西香。南番者更佳，此即今人谓之乳香，为其垂滴如乳。熔塌在地者，谓之塌香，皆一也。

　　卷第十二

　　薰陆香

　　微温。疗风水毒肿，去恶气伏尸。

　　陶隐居云：此合香家要用，不正入药。唐本注云：形似白胶。出天竺、单于国。臣禹锡等谨按南方草木状云：出大秦。在海边，自有大树生于沙中，盛夏树胶流出沙上。夷人采取之图经文具沉香条下。

　　唐本薰陆香，微温。去恶气，恶疮。出天竺国及邯郸。似松脂，黄白色，天竺者多白，邯郸者夹绿色，香不甚。梅师方治齿虫痛不可忍。嚼薰陆香咽其汁立瘥。

　　卷第十二

　　鸡舌香

　　微温。疗风水毒肿，去恶气，疗霍乱，心痛。

　　陶隐居云：此皆，合香家要用，不正入药。唐本注云：鸡舌树，叶及皮并似栗，花如梅花，子似枣核。此雌树也。不入香用。其雄树虽花不实，采花酿之以成香。出昆仑及交爱以南。

　　中，令人身香。齐民要术云：俗人以其似丁子，故为丁子香。

　　图经文具沉香条下。

　　外台秘要：疗龋齿方：煮鸡舌香汁，含之瘥。又方：疗唇舌忽生疮。鸡舌香末，以绵裹含之瘥。抱朴子，鸡舌香、黄连、乳汁煎，治目中之病。应邵汉官侍中，年老口臭，帝赐鸡舌香含之。沈存中笔谈：子集灵苑方论鸡舌香，以为丁香母，盖出陈氏《拾遗》。今细考之，尚未然按《齐民要术》云：鸡舌香，世以其似丁子，故一名丁子香，即今丁香是也。日华子云：鸡治口气，至今方书为然。又古方五香连翘汤用鸡舌香。千金五香连翘汤无鸡舌香，却有丁香，此最为明验。新补本草又出丁香一条，盖不曾深考也。今世所用鸡舌香，乃乳香中得之，大如山茱萸，锉开中如柿核，略无气味，用以治疾殊乖谬。

　　卷第十二

　　藿香

　　藿香　微温。疗风水毒肿，去恶气，疗霍乱心痛。

　　臣禹锡等谨按南州异物志云：藿香出海边国，形如都梁，可着衣服中。南方草木状云：味图经曰：藿香，旧附五香条，不着所出州土，今岭南郡多有之，人家亦多种植。二月生苗，茎梗甚密，作丛，叶似桑而小薄，六月、七月采之，曝干，乃芬香，须黄色然后可收。

　　又《金楼子》及《俞益期笺》皆云：扶南国人言：众香共是一木。根便是梅檀，节是沉水，花是鸡舌，叶是藿香，胶是薰陆。详《本经》所以与沉香等共条，盖义出于此。然今南中所有，乃是草类。《南方草木状》云：藿香，榛生，吏民自种之，正相符合也。范晔和香方云：零别说云谨按藿香《图经》云：二月生苗，旧虽附五香条中，今详枝梗殊非木类，恐当移入草部尔。又鸡舌香，补注引《药性论》及《齐民要术》，《图经》引《三省故事》及《千金》，皆谓是母丁香。又引《抱朴子》用入眼方，则其说自相矛盾。若《药性论》谓入香中，令人身香及为丁子香，则可以为母丁香。若《抱朴子》为可入眼，则丁香恐非宜入眼。若含香者，则丁香含之，口中热臭不可近，盖尝试之。若以乳香中所拣者含之，虽无香味，却得口中无臭，以其无味，故有诸淡利九窍之理。诸方多用治小儿惊痫，亦欲达九窍也。又下条丁香注所说用丁香，自当用母者，然未知其果否也。又薰陆、乳香，《图经》有云：今人无复别者。今按西出天竺、单于，南出波斯等国，西来者色黄白，南来者色赤紫。《图经》称木生海边沙上，盛夏木胶出，则是日久相重叠者，不成乳头，杂以土石，其成乳者，是新出，未杂沙石也。薰陆，总名也。乳者，是薰陆之乳头也。今松脂、枫脂中，亦皆如是者多矣

　　卷第十二

　　詹糖香

　　微温。疗风水毒肿，去恶气伏尸。

　　陶隐居云：此香皆合香家要用，不正入药。唯疗恶核毒肿。詹糖出晋安、岑州。上真淳者难得，多以其皮及蠹虫屎杂之，唯软者为佳。余香无真伪，而有精粗尔。唐本注云：詹糖树似图经文具沉香条下。

　　卷第十二

　　檀香

