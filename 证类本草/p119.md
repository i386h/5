<!-- { "loadSidebar": true } -->
　　陶隐居云：白檀消热肿。臣禹锡等谨按陈藏器云：主心腹霍乱，中恶，鬼气，杀虫。白檀树如檀，出海南。日华子云：檀香，热，无毒。治心痛霍乱，肾气腹痛。浓煎服，水磨敷外，肾并腰肾痛处。

　　图经文具沉香条下

　　卷第十二

　　乳香

　　微温。疗风水毒肿，去恶气，疗风瘾疹痒毒。

　　日华子云：味辛，热，微毒。下气，益精，补腰膝，治肾气，止霍乱，冲恶中邪气，心腹痛，疰气。煎膏止痛长肉，入丸散微炒杀毒，得不粘。陈藏器云：盖薰陆之类也。其性温。

　　疗图经文具沉香条下。

　　海药云：乳头香，谨按《广志》云：生南海。是波斯松树脂也。紫赤如樱桃者为上，仙方多用辟谷，兼疗耳聋，中风，口噤不语，善治妇人血气，能发粉酒，红透明者为上。简要济众催生方：乳香一分黄明者，细研为末，取母猪血和令匀，丸梧桐子大，每服五丸，酒下，博济方治子死腹中。黄明乳香，以端午日午时或岁除夜收猪心血相和，研为丸如鸡头大，以红绢袋盛，挂于门上。如患者，令酒磨下一丸。又方治急慢惊风。乳香半两，甘遂半两同研细。每服半钱，用乳香汤调下，或小便调，妙。灵苑方治甲疽， 肉裹甲脓血，疼痛不瘥，凡此疾，须剔去肉中甲，不治亦愈。或已成疮不瘥用此法，乳香末，胆矾烧研，等分敷之，肉消愈。沈存中乳香即薰陆香也。如乳头者为乳香，榻地者为榻香。丹房镜源乳香哑铜。

　　卷第十二

　　降真香

　　出黔南。伴和诸杂香，烧烟直上天，召鹤得盘旋于上。

　　海药云：徐表《南州记》云：生南海山。又云生大秦国。味温，平，无毒。主天行时气，宅舍怪异，并烧悉验。又按《仙传》云：烧之，或引鹤降。醮星辰，烧此香甚为第一，度烧之，功力极验。小儿带之，能辟邪恶之气也。

　　卷第十二

　　苏合香

　　味甘，温，无毒。主辟恶，杀鬼精物，温疟蛊毒，痫 ，去三虫，除邪，令人无梦魇。

　　久服通神明，轻身长年。生中台川谷。

　　陶隐居云：俗传云是师子屎，外国说不尔。今皆从西域来，真者虽别，亦不复入药，唯供合好香尔。唐本注云：此香从西域及昆仑来。紫赤色，与紫、真檀相似，坚实极芬香，唯重如石，烧之灰白者好。云是师子屎，此是胡人诳言，陶不悟之。犹以为疑也。臣禹锡等谨按梁书云：中天竺国出苏合，苏合是诸香汁煎之，非自然一物也。又云大秦人采苏合，先煎其汁以为香膏，乃卖其滓与诸人。是以展转来达中国，不大香也。陈藏器云：按师子屎，赤黑色，烧之去鬼气，服之破宿血，杀虫。苏合香，色黄白，二物相似而不同。人云：师子屎是西国草木皮汁所为，胡人将来，欲人贵之，饰其名尔。

　　图经文具沉香条下。

　　唐本余除鬼魅。

　　卷第十二

　　金樱子

　　金樱子　味酸、涩，平、温，无毒。疗脾泄下痢，止小便利，涩精气。久服令人耐寒，轻身。方术多用。云是今之刺梨子。形似 而小，色黄有刺，花白。在处有之。

　　臣禹锡等谨按蜀本云：术多用，言是今之刺榆子，形如 而小。今医家用之甚验。雷公炮炙论云：林檎向里子名金樱子，与此同名而已。医方中亦用林檎子者。日华子云：金樱花，平。止冷热痢，杀寸白、蛔虫等。和铁粉研，拔白发，敷之再出黑者，亦可染发。又云金樱东行根，平，无毒。治寸白虫。锉二两，入糯米三十粒，水二升，煎五合。空心服，须臾泻下，神验。又云：皮，平，无毒。炒，止泻血及崩中带下。

　　图经曰：金樱子，旧不载所出州土，云在处有之，今南中州郡多有，而以江西、剑南、岭外者为胜。丛生效野中，大类蔷薇，有刺。四月开白花。夏秋结实，亦有刺，黄赤色，形似小石榴，十一月、十二月采，江南、蜀中人熬作煎，酒服，云补治有殊效。宜州所供。云本草谓之营实。其注称白花者善，即此也。今校诸郡所述，与营实殊别也。洪州、昌州皆能煮，其子作煎，寄至都下。服食家用和鸡头实作水陆丹，益气补真甚佳。

　　孙真人食忌金樱子煎，经霜后，以竹夹子摘取，于大木臼中，转杵却刺，勿损之，擘为两片，去其子。以水淘洗过，烂捣入大锅，以水煎，不得绝火。煎约水耗半，取出澄滤过，仍重煎似稀饧。每服取一匙，用暖酒一盏调服。其功不可具载。沈存中金樱子，止遗泄，取其温衍义曰：金樱子，经九月、十月熟时采。不尔，复令人利。

　　八种海药余

　　卷第十二

　　藤黄

　　谨按《广志》云：出鄂、岳等州诸山崖。其树名海藤。花有蕊散落石上，彼人收之黄。就树采者轻妙，谓之腊草。酸涩，有毒。主 牙蛀齿，点之便落。据今所呼铜黄，谬石泪采无异也。画家及丹灶家并时用之。

　　卷第十二

　　返魂香

　　谨按《汉书》云：汉武帝时，西国进返魂香，武王内传云：聚窟洞中，上有返魂树，采其根，于釜中以水煮，候成汁，方去滓，重火炼之如漆，候凝则香成也。西国使云：其有六。帝曰：六名何？一名返又魂，一名惊精，一名回生，一名震坛，一名人马精，一名节死香。烧之一豆许，凡有疫死者，闻香再活，故曰返魂香也。

　　卷第十二

　　海红豆

　　谨按徐表《南州记》云：生南海。人家园圃中大树。而生叶圆，有英，微寒，有小毒。

　　主人黑皮 ，花癣，头面游风。宜入面药及藻豆，近右蜀中种亦成也。

　　卷第十二

　　落雁木

　　落雁　谨按徐表《南州记》云：生南海山野中。藤蔓而生，四面如刀削，代州雁门亦有。藤萝高丈余，雁过皆缀其中，故曰落雁木。又云：雁衔至代州雁门，皆放落而生，以此为名。蜀中雅州亦出。味平、温，无毒。主风痛伤折，香港脚肿，腹满虚胀。以粉木同煮汁蘸洗，并立效。又主妇人阴疮浮 。以椿木同煮之妙也。

　　图经曰：落雁木，生雅州。味甘，性平，无毒。治产后血气痛，并折伤内损等疾。其苗作蔓缠绕大木，苗叶形色大都似茶，无花、实。彼土人四月采苗入药用。

　　卷第十二

　　木

　　谨按《蜀记》云：生南中八郡。树高数十余丈，阔四、五围，叶似飞鸟翼，皮中亦有面，彼人作饼食之。《广志》云：作饭饵之。轻滑美好。白胜桄榔面。味平、温，无毒。主冷，消食。彼人呼为 面也。

　　卷第十二

　　闸极木皮

　　谨按《广志》云：生广南山野郊汉。《尔雅》注云：闸极木如桑树，味苦，温，无毒。主霍乱吐泻，小儿吐乳，暖胃正气。并宜煎服。

　　卷第十二

　　无名木皮

　　谨按徐表《南州记》云：生广南山谷。大温，无毒。主阴肾痿弱，囊下湿痒。并宜煎取其汁小浴，极妙也。其实号无名子，波斯家呼为阿月浑，状若榛子。味辛，无毒。主腰冷，阴肾虚弱，房中术用户众，得木香、山茱萸良也。

　　卷第十二

　　奴会子

　　谨按《拾遗》云：生西国诸戎。大小如苦药子。味辛，平，无毒。主治小儿无辜疳冷虚渴，脱肛，骨立瘦损，脾胃不磨。刘五娘方用为煎，治孩子瘦损也。

　　二十六种陈藏器余

　　卷第十二

　　干陀木皮

　　味平，无毒。主破宿血，妇人血闭，腹内血块，酒煎服之。生安南。皮浓堪染者，叶如樱桃。

　　海药云：按《西域记》云：生西国。彼人用染僧褐，故名干陀，褐色也。树大皮浓。味平，温。主症瘕气块，温腹暖胃，止呕逆，并良也。

　　卷第十二

　　含水藤中水

　　味甘，平，无毒。主止渴，润五脏，山行无水处，断之得水可饮，清美，去湿痹，烦热。

　　生岭南。叶似狗蹄。煮汁服之。主天行时气，捣叶敷中水烂疮，皮皲。刘欣期《交州记》亦载之也。

　　海药云：谨按《交州记》云：生岭南及诸海山谷。状若葛，叶似枸杞。多在路行人乏水处，便吃此藤，故以为名。主烦渴心躁，天行疫气瘴疠，丹石发动，亦宜服之。

　　卷第十二

　　皋芦叶

　　味苦，平。作饮止渴，除痰，不睡，利水，明目。出南海诸山。叶似茗而大。南人取作当茗，极重之。《广州记》曰：新平县出皋芦。皋芦，茗之别名也。叶大而涩。又《南越志》曰：龙川县出皋芦。叶似茗，味苦涩，土人为饮。南海谓之过罗，或曰物罗，皆夷语也。

　　海药云：谨按《广州记》云：出新平县。状若茶树，阔大，无毒。主烦渴热闷，下痰，通小肠淋，止头痛。彼人用代茶，故人重之如蜀地茶也。

　　卷第十二

　　蜜香

　　味辛，温，无毒。主臭，除鬼气。生交州大树，节如沉香。《异物志》云：蜜香，虫名。

　　又云：树生千岁斫仆之，四、五岁乃往看，已腐败，唯中节坚贞是也。树如椿，按《法华经》注云：木蜜香，蜜也。树形似槐而香，伐之五、六年，乃取其香。

　　图经文具沉香条下。

　　海药云：谨按《内典》云：状若槐树。《异物志》云：其叶如椿。《交州记》云：树似沉香无异。主辟恶，去邪鬼，尸注，心气。生南海诸山中。种之五、六年，便有香也。

　　卷第十二

　　阿勒勃

　　味苦，大寒，无毒。主心膈间热风，心黄，骨蒸寒热，杀三虫。生佛逝国，似皂荚圆长，味甜好吃，一名婆罗门皂荚也。

　　海药云：按《异域记》云：主热病及下痰，杀虫，通经络。子疗小儿疳气。凡用，先炙令黄用。

　　卷第十二

　　鼠藤

　　味甘，温，无毒。主丈夫五劳七伤，腰脚痛冷，阴痿，小便数白，益阳道，除风气，补衰老，好颜色。取根及茎，细锉浓煮，服之讫取微汗，亦浸酒和药酒法，性极温，服讫稍令人闷，无苦。生南海海畔山谷。作藤绕树茎、叶滑净似枸杞。花白有节，心虚，苗头有毛，南人皆识。其藤有鼠咬痕者良。但须嚼咽其汁验也。

　　海药云：谨按《广州记》云：生南海山谷。藤蔓而生，鼠爱食此，故曰鼠藤。咬处即人用入药，彼人食之，如吃甘蔗美味甘美。主腰脚风冷，大补水脏，好颜色，长筋骨。并锉浓煎服之，亦取汁，浸酒更妙。

　　卷第十二

　　浮烂罗勒

　　味酸，平，无毒。主一切风气，开胃补心，除冷痹，和调脏腑。生康国，似浓朴

　　卷第十二

　　灵寿木根皮

　　味苦，平。止水。作杖，令人延年益寿。生剑南山谷，圆长，皮紫。《汉书》孔光年老赐灵杖，颜注曰：木似竹有节，长不过八、九尺，围可三、四寸，自然有合杖之制，不须削理也。

　　卷第十二

　　木

