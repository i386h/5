<!-- { "loadSidebar": true } -->
　　又方：脉极寒，发鬓堕落，令发润生。桑白皮二升，以水淹浸，煮五、六沸去滓，洗沐鬓发自不落。又方：五痔。以桑耳作羹，空心下饭饱食之，日三食之。待孔卒痛如乌啄，取大小豆各一升，合捣作两囊蒸之及热，更互坐之，即瘥。千金方：治口疮白漫漫。取桑树汁，先以发拭口，次以汁敷之。又方八月、九月中刺，手足犯恶露肿，多杀人。以桑枝三条，纳灰中炮令极热，破断，以头柱疮口上，令热尽即易之。尽二条，则疮自烂，仍取韭白敷疮上，以布帛急裹之。若有肿者更作，用薤白佳。肘后方：治人少小鼻衄，小劳辄出。桑耳无多少，熬令焦，捣末。每衄发，辄以杏仁大塞鼻，数度即可断。《深师方》同。葛氏方：卒小便多，消渴。入地三尺取桑根，剥取白皮，炙令黄黑，锉，以水煮之令浓，随意饮之，亦可纳少米，勿入盐。又方：产后下血不止，炙桑白皮煮水饮之。又方：血露不绝。锯截桑根，取屑五指撮，取醇酒服之。日三。又方：因疮而肿者，皆因中水浸中风寒所作，其肿入腹则杀人。多以桑灰淋汁渍，冷复易，取愈。《梅师方》同。又方：饮食中蛊毒，令人腹内坚痛，面黄青，淋露骨立，病变无常。取桑木心，锉得一槲，着釜中以水淹之，令上有三斗水，煮取二斗，澄取清，微火煎，得五升。宿勿食，旦服五合，则吐蛊毒出。梅师方：治水肿，坐卧不得，头面身体悉肿。取东引花桑枝，烧灰淋汁，煮赤小豆。空心食令饱，饥即食尽，不得吃饮。

　　又方：治金疮止痛。取桑柴灰研敷疮上，佳。经验方：治咳嗽甚者，或有吐血殷鲜。桑根白皮一斤，米泔浸三宿，净刮上黄皮，锉细，入糯米四两，焙干。一处捣为末。

　　每服米饮调下一、两钱。又方：治青盲，此一法当根据而用之，视物如鹰鹘，有此效。正月八、二月八、三月六、四月六、五月五、六月二、七月七、八月二十五、九月十二、十月十二、十一月二十六、十二月晦，每遇上件神日，用桑柴灰一合，以煎汤沃之，于瓷器中澄令极清，以药汁稍热洗之。如觉冷，即重汤煮令得所，不住手洗，遇上件日不得不洗，缘此神日本法也。经验后方治肺毒疮如大风疾。绿云散：以桑叶好者，净洗过，熟蒸一宿，候晒干曝为末。水调二钱匕服。又方：坠马拗损。以桑根白皮五斤为末，水一升煎成膏，敷于损处，便止。

　　以后亦无宿血，终不发动。广利方治泻血不止。桑耳一大两，熬令黑，以水一大升三合，煎取六大合，去滓。空心分温三服。又方：治蛇咬疮，桑树白皮汁敷之瘥。又方：治金疮。

　　取新桑白皮烧灰和马粪涂疮上，数易之。胜金方：治小儿渴。用桑叶不拘多少，用生蜜逐叶上敷过，将线系叶蒂上绷，阴干细切，用水煎汁。服之瘥。钱相公箧中方：治蜈蚣及蜘蛛毒。

　　取桑白皮汁敷之，效。子母秘录：治落胎下血不止。以桑木中蝎虫烧末，酒服方寸匕，日二服。又方：小儿重舌。桑白皮煮汁，涂乳饮之。又方小儿鹅口，桑白皮汁和胡粉敷之。杨氏产乳：凡子不得与桑椹子食，令儿心寒。宫气方：治小儿舌上生疮如粥皮。桑白皮汁敷之，三、两度瘥。仙方桑椹熟时，收之晒干。为末，蜜和丸桐子大。空心酒服四十丸，长服之良。

　　史记：桑树根旁行出地者，各为伏蛇。治心痛一绝。《本经》云：桑根出土者杀人。此用治心痛，宜更研访。毛诗泮水篇云：食我桑椹，怀我好音。氓诗无食桑葚，注：葚，桑实也。食过则醉，伤其性。丹房镜源桑灰结汞。

　　衍义曰：桑根白皮条中言：桑之用稍备；然独遗乌椹，桑之精英尽在于此。采摘，微研，以布滤去滓，石器中熬成稀膏，量多少入蜜，再熬成稠膏，贮瓷器中。每抄一、二钱，食后、夜

　　卷第十三

　　竹叶

　　竹叶一　竹叶二　（音谨）竹叶。味苦，平、大寒，无毒。主咳逆上气，溢筋，急恶疡，杀小虫，除烦热，风痉，喉痹，呕吐。

　　根

　　 作汤，益气止渴，补虚下气，消毒。汁主风 。

　　实

　　 通神明，轻身益气。生益州。

　　淡竹叶

　　 味辛，平，大寒。主胸中痰热，咳逆上气。

　　沥

　　 大寒。疗暴中风，风痹，胸中大热，止烦闷。

　　皮茹

　　 微寒。主呕 ，温气，寒热，吐血，崩中，溢筋。

　　苦竹叶及沥

　　 疗口疮，目痛，明目，利九窍。

　　竹笋

　　（蜀本作诸笋。） 味甘，无毒。主消渴，利水道，益气。可久食。

　　陶隐居云：竹类甚多，此前一条云：是 竹，次用淡、苦尔。又一种薄壳者，名甘竹叶，最胜。又有实中竹、篁竹，并以笋为佳，于药无用。凡取竹沥，唯用淡、苦、 竹尔。竹实出蓝田?舀而无实，而顷来斑斑有实，状如小麦，堪可为饭。今按陈藏器本草云：苦竹笋，主不睡，去面目并舌上热黄，消渴，明目，解酒毒，除热气，健人。诸笋皆发冷血及气。淡竹根煮取汁，主丹石发热渴，除烦热。臣禹锡等谨按药性论云：淡竹叶，味甘，无毒。主吐血，热毒风，压丹石毒，止消渴。竹烧沥治卒中风，失音不语，苦者治眼赤。又云青竹茹，使，味甘。能止肺痿唾血，鼻衄，治五痔，日华子云：淡竹并根，味甘，冷，无毒。

　　消小儿惊痫天吊。茎叶同用。又云苦竹，味苦，冷，无毒。治不睡，止消渴，解酒毒，除烦热，发汗，治中风失音。作沥功用与淡竹同。孟诜云：笋，寒。主逆气，除烦热，动气发冷症，不可多食。越有芦及箭笋，新者稍可食，陈者不可食。其淡竹及中母笋虽美，然发背闷脚气。又云慈竹沥疗热风。和食饮服之，良，蜀本图经云：竹节间黄白者，味甘。名竹黄。尤制石药毒发热。

　　图经曰： 竹、淡竹、苦竹，《本经》并不载所出州土，今处处有之。竹之类甚多，而入药者唯此三种，人多不能尽别。谨按《竹谱》 字音斤，其竹坚而促节，体圆而质劲，皮白如霜，大者宜刺船，细者可为笛。苦竹有白有紫。甘竹似篁而茂，即淡竹也。然今之刺船者多用桂竹。作笛者有一种，亦不名 竹。苦竹亦有二种：一种出江西及闽中，本极粗大，笋味殊苦，不可啖：一种出江浙，近地亦时有，肉浓而叶长阔，笋微有苦味，俗呼甜苦笋，食品所最贵者，亦不闻入药用。淡竹肉薄，节间有粉，南人以烧竹沥者，医家只用此一品，与《竹谱》所说大同而小异也。竹实今不复用，亦稀有之。

　　陈藏器序：久渴心烦服竹沥。食疗淡竹上，甘竹次。主咳逆，消渴，痰饮，喉痹，鬼疰，恶气，杀小虫，除烦热。苦竹叶，主口疮，目热，喑哑。苦竹茹，主下热壅。苦竹根，细锉一斤，水五升，煮取汁一升。分三服，大下心肺五脏热毒瓦斯。苦笋不发痰，淡竹沥大寒。主中风，大热，烦闷，劳复。淡竹茹主噎膈，鼻衄。竹实通神明，轻身益气。 ，淡、苦、甘外，余皆不堪，不宜人。外台秘要：疗凡脱折折骨诸疮肿者，慎不可当风及多自扇，若中风则发 口噤，杀人。若已中风，觉颈项强，身中急速者，急服此方，竹沥饮二、三升。若已口噤，以物强发纳之。忌冷冻饮料食及酒。竹沥卒烦难得，可合十许束并烧中央承取，投之可活。

　　千金方：凡饮酒头痛。以竹茹三两，水五升，煮取三升去滓，令冷。纳破鸡子三枚搅调更煮三沸，饮之。又方：治齿龈间津液血出不止。苦竹茹四两，以酢渍一宿，含之。又方：治齿间血出。以竹叶浓煮，与盐少许，寒温得所含之。又方：齿血不止。刮生竹皮酢渍之，令其人解衣，乃别令一人，含 其背上三过，并取茗草浓煮汁，适寒温，含嗽之瘥。又方治时气五、六日，心神烦躁不解。用竹沥半盏，新水半盏，相和令匀。非时服。肘后方：治霍乱转筋，心腹胀痛。浓煮竹叶汤五、六升，令灼已转筋处。又方伤寒五、六日以上者。作青竹沥小煎，令减数数饮之，浓覆取汗。又方：卒失声，声噎不出。浓煮苦竹叶服之。又方：小儿身中恶疮。煮取竹汁，日澡洗。葛氏方：卒消渴，小便多。作竹沥恣饮，数日愈。孙真人食忌：卒得恶疮不识者，烧苦竹叶和鸡子黄敷。梅师方治产后身或强直，口噤面青，手足强反张。饮竹沥一、二升醒。

　　又方：主妊娠恒若烦闷，此名子烦。竹沥汤：茯苓三两，竹沥一升，水四升，合竹沥煎取二升。分三服，不瘥重作，亦时时服竹沥。又方治目赤 痛如刺，不得开，肝实热所致，或生障翳。苦竹沥五合，黄连二分，绵裹入竹沥内浸一宿，以点目中数度，令热泪出。食医心镜：理心烦闷，益气方，止渴。苦笋熟煮，任性食之。又苦竹笋主消渴，利水道，下气，理风热，香港脚。取蒸煮食之。又 竹笋，主消渴，风热，益气力，发气胀，蒸煮炒任食。简要济众：头疮。大笋，竹叶烧为灰，量疮大小，用灰调生油敷，入少腻粉佳。兵部手集：治发背，头未成疮及诸热肿痛。以青竹筒角之，及掘地作坑贮水，卧以肿处，就坑子上角之，如绿豆大，戢戢然出，不止，遍匝腰肋。又方：治疮。慈竹笋箨灰油和涂之妙。又方：治中风口噤，服淡竹沥一升。又方：治汤火灼烂，竹中虫 末敷之良。又方：小儿口噤体热者。

　　竹沥二合暖之，分三、四服。儿新生慎不可逆加针灸，忍痛动其五脉，因之成痫。是以田舍小儿任其自然皆无此疾，可审之。又方：治小儿、大人咳逆短气，胸中吸吸，咳出涕唾，嗽出臭脓，涕粘。淡竹沥一合服，日三、五服，大人一升。广利方：治金疮，中风口噤欲死。

　　竹沥半大升，微微暖服之。姚氏方：卒齿痛。取苦竹烧一头，一头得汁，多揩齿上，瘥。伤寒类要：治交接劳复，卵肿，腹中绞痛，便欲死。刮竹皮一升，以水三升，煮五沸，绞去滓。

　　顿服。《梅师方》同。子母秘录：治胎动，取甘竹根煮汁服。又方安胎，取竹沥服之。又方：治妊娠八月、九月，若堕树或牛马惊伤，得心痛。青竹茹五两切，以酒一升，煎取五合顿服。

　　不瘥，再服之。又方：小儿痫。刮青竹茹三两，醋三升，煎一升去滓，服一合。兼治小儿口噤体热病。又方：小儿头疮，耳上生疮。竹叶烧末和猪脂涂上。又以鸡子白敷之亦妙。产书：治妊娠误有失坠，忽推筑着疼痛。新青竹茹二合，以好酒一升，煮茹三、五沸，分作三度服。

　　产宝：治妊娠因夫所动，困绝。以竹沥饮一升，立愈。又方：治产后血气，暴虚汗出。淡竹沥三合，微暖服之，须臾再服。杨氏产乳：疗疮疥。烧竹叶为末，以鸡子白和之涂上，不过三、四次，立瘥。又方：妊娠苦烦，此子烦故也。竹沥不限多少，细细服之。又方：疗胎动。

