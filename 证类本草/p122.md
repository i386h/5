<!-- { "loadSidebar": true } -->
　　安胎方：甜竹根煮取浓汁饮之。姚和众小孩夜后狂语。竹沥每一岁儿连夜二合，服令尽之。

　　李畋该闻集云：爆竹辟妖气，邻人有仲叟家为山魈所祟，掷瓦石，开户牖，不自安。叟求祷之以佛经报谢，而妖祟弥盛。畋谓其叟曰：翁旦夜于庭落中，若除夕爆竹数十竿。叟然其言，爆竹至晓，寂然安帖，遂止。别说云：谨按旧称竹实，鸾凤所食。今近道竹间，时见开花，小白如枣花，亦结实如小麦子，无气味而涩。江浙人号为竹米，以为荒年之兆，及其竹即死，信非鸾凤之所食也。近有江南余千人来言：彼有竹实，大如鸡子，竹叶层层包裹，味甘胜蜜，食之令人心膈清凉。生深竹林茂盛蒙密处。顷因得之，但日以汁枯干而味尚存尔。因知鸾凤之食必非常食物也。

　　衍义曰：竹叶，凡诸竹与笋，性皆微寒，故知叶其用一致。《本经》不言笋及苦竹性，若取沥作油，亦不必强择也。张仲景竹叶汤，用淡竹，笋难化，不益脾。邻家一小儿，方二岁，偶失照管壮热、喘粗、不食、多睡、仰头、呻吟、微呕逆、瞑目、多惊，凡三、五日，医作慢惊治之；治不对病，不愈。忽然其母误将有巴豆食药作惊药，化五丸如麻子大，灌之。

　　良久，大吐。有物噎于喉中，乳媪以指摘出之，约长三寸，粗如小指，乃三日前临阶曝者干箭笋。是夜诸证皆定，次日但以和气药调治，遂安。其难化也如此《经》曰：问而知之者谓之工。小儿不能问，故为难治，医者当审慎也。

　　卷第十三

　　吴茱萸

　　吴茱萸　味辛，温、大热，有小毒。主温中下气，止痛，咳逆寒热，除湿血痹，逐风邪，开腠理，去痰冷，腹内绞痛，诸冷实不消，中恶，心腹痛，逆气，利五脏。

　　根

　　 杀三虫。根白皮杀蛲虫，治喉痹，咳逆，止泄注，食不消，女子经产余血，疗白癣。一名KT 。生上谷川谷及冤句。九月九日采，阴干。（蓼实为之使，恶丹参、硝石、白垩，畏紫石英。）

　　陶隐居云：《礼记》名 ，而俗中呼为KT （音杀）子。当是不识， 字似KT 字，仍以相传。其根南行、东行者为胜。道家去三尸方亦用之。唐本注云：《尔雅·释木》云：椒KT丑， 。陆氏《草木疏》云：椒KT 属亦有KT 名，陶误也。

　　臣禹锡等谨按药性论吴茱萸，味苦、辛，大热，有毒。能主心腹疾，积冷，心下结气疰，心痛，治霍乱转筋，胃中冷气，吐泻腹痛不可胜忍者可愈，疗遍身 痹，冷食不消，利大肠拥气。削皮能疗漆疮，主中恶，腹中刺痛，下痢不禁，治寸白虫。博雅云： KT 越椒，茱萸也。 （音考）孟诜云：茱萸，主心痛，下气，除呕逆，脏冷。又皮止齿痛。又患风瘙痒痛者。取茱萸一升，清酒五升，和煮，取一升半去滓，以汁暖洗。中贼风口偏不能语者。取茱萸一升，清酒一升，和煮四、五沸。冷服之半升，日三服，得少汗瘥。谨按杀鬼疰气。又开目者不堪食。又鱼骨在人腹中刺痛。煮一盏汁服之止。又骨在肉中不出者，嚼封之，骨当烂出。香港脚冲心，可和生姜汁饮之，甚良。日华子云：健脾，通关节，治霍乱，泻痢，消痰，破症癖，逐风，治腹痛，肾气，香港脚，水肿，下产后余血。又云茱萸叶，热，无毒。治霍乱，下气，止心腹痛，冷气。内外肾钓痛，盐研 ，神验。干即又浸复 ，霍乱脚筋，和艾以醋汤拌 ，妙也。陈藏器云： 子根浓煮浸痔，有验。烧末服亦主痔病。又《尔雅》云：栎实，也。其子房生为 。又赤爪草一名羊 ，一名鼠查球。此乃名同耳。 似小楂而赤，人食之。生高原。

　　图经曰：吴茱萸，生上谷川谷及冤句，今处处有之，江浙、蜀汉尤多。木高丈余，皮青绿色。叶似椿而阔浓，紫色。三月开花红紫色。七月、八月结实似椒子，嫩时微黄，至成熟则深紫。九月九日采，阴干。《风土记》曰：俗尚九月九日谓为上九，茱萸到此日，气烈熟色赤，可折其房以插头，云辟恶气御冬。又《续齐谐记》曰：汝南桓景，随费长房学。长房谓曰：九月九日汝家有灾厄，宜令急去家，各作绛囊盛茱萸以系臂上，登高饮菊花酒，此祸可消。景如言，举家登高山，夕还见鸡、犬、牛、羊一时暴死。长房闻之曰：此代之矣。故世人每至此日，登高饮酒，戴茱萸囊，由此耳。世传茱萸气好上，言其冲膈，不可为服食之药也。

　　以水五升，煎取三升。每服七合，日三，干呕吐涎沫而头痛者亦主之。又其南行枝，主大小便卒关格不通。取之断度如手第二指中节，含之立下。出姚僧垣方。根亦入药用。《删繁方》疗脾劳热，有白虫在脾中为病，令人好呕者。取东行茱萸根大者一尺，大麻子八升，桔皮二两，凡三物 咀，以酒一斗浸一宿，微火上薄暖之，三下绞去滓。平旦空腹服一升，取尽，虫便下出，或死或半烂，或下黄汁。凡作药法，禁声，勿语道作药，虫便下验。

　　雷公云：凡使，先去叶、核并杂物了，用大盆一口，使盐水洗一百转，自然无涎，晒干，任入丸散中用。修事十两用盐二两，研作末，投东流水四斗中，分作一百度洗，别有大效。

　　若用醋煮，即先沸醋三十余沸，后入茱萸，特醋尽，晒干。每用十两，使醋一溢为度。食疗：微温。主痢，止泻，浓肠胃。肥健人不宜多食。圣惠方：治阴毒伤寒，四肢逆冷，宜熨。茱萸一升，酒和匀湿，绢袋二只盛，蒸令极热，熨脚心，候气通畅，匀暖即停熨，累用验。外台秘要：集验熨症法：茱萸三升碎之，以酒和煮熟，布裹熨症上。冷更炒，更番用之。症移走，逐熨之，候消乃止也。又方：治痈疽发背及发乳房。茱萸一升，捣之，以苦酒和，贴痈上。又方：阴下湿痒。茱萸一升，水三升，煮三沸去滓，洗，痒瘥。千金方治寸白虫。茱萸根洗去土四两，切，以水、酒各一升，渍一宿。平旦分再服。凡茱萸皆用细根，东北阴者良。

　　若稍大如指以上者，皆不任用。又方：治心腹内外痛。茱萸一升，酒三升，煎取半升。空心顿服之。千金翼：产后虚羸盗汗时啬啬恶寒。茱萸一鸡子大，以酒三升，渍半日，煮服。又方：主大人、小儿风疹。茱萸一升，酒五升，煮取一升，帛染拭之。又方：主头风。沐头：茱萸二升，水五升，煮取三升，以绵染拭发根，良。肘后方治中风不能语。豉、茱萸各一升，水五升，煮取二升，稍稍服之。又方：治肠痔、大便常血，下部痒痛如虫咬者。掘地作坑烧令赤，酒沃中捣茱萸二升纳中，乘热板开小孔，以下部榻上，冷乃下，不过三、四度即瘥。

　　孙真人备急方赤痢，脐下痛。茱萸一合，黑豆汤吞之效。经验方治脾元气发歇痛不可忍者。

　　茱萸一两，桃仁一两，和炒令茱萸焦黑后，去茱萸，取桃仁去皮尖，研细，葱白三茎，煨熟，以酒浸，温分三服。经验后方补水气药。赤茱萸二两，米醋煮烂，细研为膏，丸如梧桐子大，椒汤下七丸，空心服。兵部手集：治醋心，每醋气上攻如酽醋。茱萸一合，水三盏，煎七分，顿服。纵浓亦须强服，近有人，心如蜇破，服此方后，二十年不发。又方：治中风腹痛，或子肠脱出。茱萸三升，酒五升，煎取二升，分温三服。又方：小儿火灼疮。一名瘭浆疮，一名火烂疮。用酒煎茱萸拭上。杨氏产乳：疗中恶心痛。吴茱萸五合，以酒三升，煮三沸，分三服。

　　衍义曰：吴茱萸，须深汤中浸去苦烈汁，凡六、七过，始可用。今文与注及注中药法皆不言，亦漏落也。此物下气最速，肠虚人服之愈甚。

　　卷第十三

　　槟榔

　　槟榔　味辛，温，无毒。主消谷逐水，除痰癖，杀三虫、伏尸，疗寸白。生南海。

　　陶隐居云：此有三、四种。出交州，形小而味甘。广州以南者，形大而味涩。核亦有大者，名猪槟榔。作药皆用之。又小者，南人名 子，俗人呼为槟榔孙，亦可食。唐本注云：槟榔生者极大，停数日便烂。今人北来者，皆先灰汁煮熟，仍火熏使干，始堪停久。其中仁主腹胀，生捣末服，利水谷道。敷疮，生肌肉止痛。烧为灰，主口吻白疮。生交州、爱州及昆仑。臣禹锡等谨按药性论云：白槟榔，君，味甘，大寒。能主宣利五脏六腑拥滞，破坚满气，下水肿，治心痛，风血积聚。广志云：木实白槟榔树，无枝略如柱，其颠生 而秀，生棘针，重叠其下，彼方珍之，以为口实。陈藏器云： 子，小槟榔也。生收火干，中无人者，功劣于槟榔。顾征《广州记》云：山槟榔，形小而KT 细。 子，土人呼为槟榔孙。日华子云：槟榔，味涩。除一切风，下一切气，通关节，利九窍，补五劳七伤，健脾调中，除烦，破症图经曰：槟榔，生南海。今岭外州郡皆有之。大如桄榔，而高五、七丈，正直无枝，皮似青桐，节如桂竹。叶生木巅，大如 头，又似甘蕉叶。其实作房，从叶中出，旁有刺若棘针，重叠其下。一房数百实，如鸡子状，皆有皮壳。肉满壳中，正白。味苦涩，得扶留藤与瓦屋子灰同咀嚼之，则柔滑而甘美。岭南人啖之以当果实。其俗云：南方地温，不食此无以祛瘴疠。其实春生，至夏乃熟。然其肉极易烂。欲收之，皆先以灰汁煮熟，仍火焙熏干，始堪停久。此有三、四种，有小而味甘者，名山槟榔。有大而味涩核亦大者，名猪槟榔。最小者名 子。其功用不说有别。又云：尖长而有紫纹者名槟，圆而矮者名榔，槟力小，榔力大。

　　今医家不复细分，但取作鸡心状、有坐正稳心不虚、破之作锦纹者为佳。其大腹所出，与槟榔相似，但茎、叶、根、干小异，并皮收之，谓之大腹槟榔。或云：槟榔难得真者，今贾人货者，多大腹也。

　　海药：谨按《广志》云：生东海诸国。树、茎、叶、根、干与大腹小异耳。

　　又云：如棕榈也。叶茜似芭蕉状。隐弘景云：向阳曰槟榔，向阴曰大腹。味涩，温，无毒。

　　主贲豚诸气，五膈气，风冷气，宿食不消。《香港脚论》云：以沙牛尿一盏，磨一枚，空心暖服，治香港脚壅毒，水肿浮气。秦医云：槟榔二枚，一生一熟，捣末。酒煎服之，善治膀胱诸气也。食疗：多食发热，南人生食。闽中名橄榄子。所来北者，煮熟、熏干将来。雷公云：凡使，取好存坐稳、心坚纹如流水，碎破内纹如锦纹者妙。半白半黑并心虚者，不入药用。

