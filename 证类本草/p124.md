<!-- { "loadSidebar": true } -->
　　以中指点散子揩齿三、二十，揩大牙左右，其口自开。始得下药，龙脑、天南星等分为末，乳钵内研，自五月五日午时合出者，只用一字至半钱，名开关散。经验后方：治时疾，发豌豆疮及赤疮子未透，心烦狂躁，气喘妄语，或见鬼神，龙脑一钱，细研，旋滴猪心血，和丸如鸡头肉大。每服一丸，紫草汤下，少时心神便定得睡，疮复发透，根据常将息取安。

　　衍义曰：龙脑条中，与《图经》所说各未尽。此物大通利关膈热塞，其清香为百药之先，大人、小儿风涎闭壅及暴得惊热，甚济用。然非常服之药，独行则势弱，佐使则有功，于茶亦相宜，多则掩茶气味，万物中香无出其右者。西主抹罗短吒国，在南印度境，有羯布罗香。

　　干盖西方亦有。

　　卷第十三

　　食茱萸

　　食茱萸　味辛、苦，大热，无毒。功用与吴茱萸同。少为劣尔。疗水气用之乃佳。

　　唐本注云：皮薄开口者是。虽名为食茱萸，而不堪多啖之也。今按颗粒大，经久色黄黑，乃是食茱萸。颗粒紧小，久色青绿，即是吴茱萸。今按陈藏器本草云：食茱萸，杀鬼魅及恶虫毒，起阳，杀牙齿虫痛。（唐本先附）臣禹锡等谨按药性论云：食茱萸，畏紫石英。治冷痹，腰脚软弱，通身刺痛，肠风，痔疾，杀肠中三虫，去虚冷。陈藏器云：树皮杀牙齿虫，止痛。《本经》已有吴茱萸，云是口折者。且茱萸南北总有，以吴地为好，所以有吴之名。两处俱堪入食，若充药用，要取吴者，只可言汉之与吴，岂得云食与不食，其口拆者是晒干，不拆者是阴干。《本经》云：吴茱萸，又云生宛朐。宛朐既非吴地，以此为食者耳。苏重出一条。

　　图经曰：食茱萸，旧不载所出州土，云功用与吴茱萸同，或云即茱萸中颗粒大，经久色黄黑堪啖者是，今南北皆有之。其木亦甚高硕，有长及百尺者。枝茎青黄，上有小白点。叶正类油麻，花黄。蜀人呼其子为艾子，盖《礼记》所谓 者。 、艾声讹故云耳。宜入食羹中，能发辛香，然不可多食，多食冲眼，兼又脱发，采无时。

　　食疗：温。主心腹冷气痛，中恶，除咳逆，去脏腑冷，能温中，甚良。又齿痛，酒煎含之。又杀鬼毒，中贼风，口偏不语者。取子一升，美豉三升，以好酒五升，和煮四、五沸。

　　冷服半升，日三、四服，得汗便瘥。又皮肉痒痛。酒二升，水开升，茱萸子半升，煎取三升，去滓，微暖洗之，立止。又鱼骨在腹中刺痛。煮汁一盏，服之，其骨软出。又香港脚冲心。和生姜煮汁，饮之。又鱼骨刺入肉不出者。捣封之，其骨自烂而出。又闭目者，名 子，不堪食。

　　末，冷水调。分为三服。立瘥。

　　卷第十三

　　芜荑

　　芜荑　味辛，平，无毒。主五内邪气，散皮肤、骨节中淫淫温行毒，去三虫，化食，逐寸白，散肠中 喘息。一名无姑，一名 （音殿） （音唐）。生晋山川谷。三月采实，阴干。

　　陶隐居云：今唯出高丽，状如榆苹，气臭如 （音信），彼人皆以作酱食之。性杀虫，置物中亦辟蛀，但患其臭。唐本注云：《尔雅》云，芜荑，一名KT ，今名 。字之误也。

　　今延州、同州者最好。今注 芜荑，河东、河西处处有之。况《经》云生晋山川谷，而陶以为唯出高丽，盖是不知其元也。臣禹锡等谨按尔雅释木云：无姑，其实夷。注：无姑，姑榆也。生山中，叶圆而浓，剥取皮合渍之，其味辛香，所谓芜荑。药性论云：芜荑，使，味苦、辛。能主积冷气，心腹症痛，除肌肤节中风，淫淫如虫行。孟诜云：主五脏、皮肤、肢节邪气。又热疮，捣和猪脂涂，瘥。又和白蜜治湿癣，和沙牛酪疗一切疮。陈者良。可少食之，伤多发热心痛，为辛故也。秋天食之尤宜人。长食治五痔，诸病不生。日华子云：治肠风痔，恶疮疥癣。

　　图经曰：芜荑，生晋川山谷，今近道亦有之。大抵榆类而差小，其实亦早成，此榆乃大，气臭如 。《尔雅·释木》云：无姑，其实夷。郭璞云：无姑，姑榆也。生山中，叶圆而浓，剥取皮合渍之，其味辛香，所谓芜荑也。又释草云： 荑，KT 。注云：一名白蒉，而与《本经》一名 （音殿） （音唐）相近。苏恭云：KT ， ，字这误也。然 荑草类，无荑乃木也，明是二物。或气类之相近欤。三月采实，阴干。杀虫方中多用之。今人又多取作屑，以 五味，其用陈者良。人收藏之，多以盐渍，则失气味，此等不堪入药，但可作食品耳。秋后尤宜食之。《续传信方》治久患脾胃气泄不止。芜荑五两捣末，以饭丸。每日空心、午饭前，各用陈米饮下三十丸，增至四十丸。久服去三尸，益神驻颜。云得之章镣，曾得力。

　　陈藏器：作酱食之。主五鸡病，除疮癣。其气膻者良。此山榆仁也。海药：谨按《广州记》云：生大秦国，是波斯芜荑也。味辛，温，无毒。治冷痢，心气，杀虫止痛，又妇人子宫风虚，孩子疳泻。得诃子、豆蔻良。食疗：散腹中气痛，又和马酪可治癣。作酱甚香美功尤胜于榆仁。尘者良。又杀中恶虫毒。外台秘要：治膀胱气急，宜下气。芜荑，捣，和食盐末，二物等分，以绵裹如枣大，纳下部，或下水恶汁并下气，佳。千金方：主脾胃有虫，食即痛，面黄无色，疼痛无时，必效。以石州芜荑仁二两，和面炒，令黄色，为末，非时米饮调二钱匕，瘥。

　　衍义曰：芜荑，有大小两种。小芜荑即榆荚也。揉取仁，酝为酱，味尤辛。入药，当用大芜荑，别有种。然小芜荑酝造多假以外物相和，不可不择去也。治大肠寒滑及多冷气，不可缺也。

　　卷第十三

　　枳壳

　　枳壳　味苦、酸，微寒，无毒。主风痒麻痹，通利关节，劳气咳嗽，背膊闷倦，散留结胸膈痰滞，逐水，消胀满，大肠风，安胃，止风痛。生商州川谷。九月、十月采，阴干。

　　用当去瓤核乃佳。此与枳实主疗稍别，故特出此条。（今附）臣禹锡等谨按药性论云：枳壳，使，味苦、辛。治遍身风疹，肌中如麻豆恶痒，主肠风痔疾，心腹结气，两胁胀虚，关膈拥塞。根，浸酒煎含，治齿痛，消痰，有气加而用之。日华子云：健脾开胃，调五脏，下气，止呕逆，消痰，治反胃，霍乱，泻痢，消食，破症结 癖，五膈气，除风，明目及肺气水肿，利大小肠，皮肤痒，痔肿可炙熨，入药浸软，锉，炒令熟。

　　图经文具枳实条下。

　　陈藏器云：根皮主野鸡病。末服方寸匕。《本经》采实用，九月、十月，不如七月、八月，既浓且辛。书曰：江南为桔，江北为枳。今江南俱有枳、桔，江北有枳无桔。此自别种，非干变易也。雷公云：凡使，勿使枳实，缘性效不同。若使枳壳，取辛苦腥并有 油，能消一切 ，要尘久年深者为上。用时先去瓤，以麸炒过，待麸焦黑遂出，用布拭上焦黑，遂出，用布拭上焦黑，然后单捣如粉用。千金方：主口僻眼急风。枳茹刮取上青为末，欲至瓤上者得茹五升，微火灼，去湿气。以酒三升，渍，微火暖令得药味，遂性饮之。肘后方：治中风身直，不得屈伸反复者。刮枳树皮一升，酒三升，渍一宿，服五合至一升，酒尽再作，良。

　　食医心镜：治水气皮肤痒及明目。枳壳一两，杵末，如茶法煎呷之。经验后方：治风疹痒不止。以枳壳三两，麸炒微黄，去瓤为末。每服二钱，非时水一中盏，煎至六分，去滓服。梅师方：治一切疹。以水煮枳壳为煎涂之，干即又涂之。博济方：治远年日近肠风下血不止。

　　枳壳烧成黑灰存性，羊胫炭为末，枳壳末五钱，炭末三钱，和匀。用浓米饮一中盏调下，空心服，五更初一服。如人行五里，再服。当日见效。必效方：熨痔。痔头出，或痛不可忍。

　　枳壳于 灰中煨热微熨，尽七枚立定。发即熨之。杜壬方：瘦胎散：昔胡阳公主难产，方士进枳壳四两，甘草二两，为末。每服空心大钱匕，如茶点服。自五月后一日一服，至临月不唯易产，仍无胎中恶病。忌登高厕。

　　衍义曰：枳壳，文具枳实条下。

　　卷第十三

　　枳实

　　枳实　味苦、酸，寒、微寒，无毒。主大风在皮肤中如麻豆苦痒，除寒热结，止痢，长肌肉，利五脏，益气轻身，除胸胁痰癖，逐停水，破结实，消胀满，心下急痞痛逆气，胁风痛，安胃气，止溏泄，明目。生河内川泽。九月、十月采，阴干。

　　陶隐居云：今处处有。采破令干用之。除中核，微炙令香。亦如桔皮以陈者为良。枳树茎及皮，疗水胀，暴风骨节疼急。枳实，俗方多用，道家不须。唐本注云：枳实晒干，乃得阴便湿烂也。用当去核及中瓤乃佳。今或用枳壳乃尔。若称枳实，须合核瓤用者，殊不然也。

　　今八月，既浓且辛。旧云江南为桔，江北为枳。今江南俱有枳、桔，江北有枳无桔。此自是种别，非关变也。臣禹锡等谨按药性论云：枳实，臣，味苦、辛。解伤寒结胸。入陷胸汤用，主上气喘咳，肾内伤冷，阴痿而有气，加而用之。

　　图经曰：枳实，生河内川泽，枳壳，生商州川谷，今京西、江湖州郡皆有之，以商州者为佳。如桔而小，高亦五、七尺。叶如枨，多刺。春生白花，至秋成实。九月、十月采，阴干。旧说七月、八月采者为实，九月、十月采者为壳。今医家多以皮浓而小者为枳实，完大者为壳，皆以翻肚如盆口唇状、须陈久者为胜。近道所出者，俗呼臭桔，不堪用。张仲景治心下坚大如盘。水饮所作。枳实术汤主之。枳实七枚，术三两，以水一斗，煎取三升，分三服，腹中软即稍减之。又胸痹。心中痞坚，留气结胸，胸满胁下，逆气抢心，枳实薤白桂汤主之。陈枳实四枚，浓朴四两，薤白半斤，切，栝蒌一枚，桂一两，以水五升，先煎枳实、浓朴，取二升，去滓，纳余药于汤中，煎三两沸，分温三服，当愈。又有桔皮枳实汤、桂生姜枳实汤，皆主胸痹心痛。葛洪治卒胸痹痛，单用枳实一物，捣末方寸匕，日三夜一。其根皮治大便下血，末服之。亦可煮汁常饮。又治卒中急风，身直不得，屈伸反复者。刮取枳木皮屑，谓之枳茹一升，酒一升，渍一宿，服五合，至尽再作良。

