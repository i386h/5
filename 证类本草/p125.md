<!-- { "loadSidebar": true } -->
　　外台秘要：涂风疹。取枳实以醋渍令湿，火炙令热，适寒温用熨上，即消。千金方：治胸痹气壅满，心膈不利。枳实二两，麸炒微黄，为末。非时以清粥饮调下二钱。《圣惠方》同。又方治积痢脱肛。枳实，石上磨令滑钻着柄，蜜涂火炙令暖，更易熨肛，取缩即止。经验方：治肠风下血。枳实半斤，麸炒去瓤，绵黄 半斤，洗锉为末。米饮非时下二钱匕。若难服，以糊丸汤下三、五十丸，效。集验方：治五痔不以年月日久新。枳实为末，炼蜜丸如桐子大，空心饮下二十丸。济众方：治伤寒后，卒胸膈闭痛。枳实一味锉，麸炒黄为末。服二钱，米饮调下，一日二服。广利方：治小儿久痢淋沥，水谷不调。枳实六分捣末，以饮汁调二钱匕，二岁服一钱。《子母秘录》方：同。子母秘录：治妇人阴肿坚痛。用半斤，碎炒令熟，衍义曰：枳实，枳壳，一物也。小则其性酷而速，大则其性详而缓。故张仲景治伤寒仓卒之病，承气汤中用枳实，此其意也。皆取其疏通决泄、破结实之义。他方：但导败风壅之气，可常服者，故用枳壳，其意如此。

　　卷第十三

　　浓朴

　　浓朴　味苦，温、大温，无毒。主中风伤寒，头痛，寒热，惊悸，气血痹，死肌，去三虫，中益气，消痰下气，疗霍乱及腹痛胀满，胃中冷逆，胸中呕不止，泄痢淋露，除惊，去留热，心烦满，浓肠胃。一名浓皮，一名赤朴。其树名榛，其子名逐折。疗鼠 ，明目，益气。

　　生交址、冤句。三、九、十月采皮，阴干。（干姜为之使，恶泽泻、寒水石、硝石。）

　　陶隐居云：今出建平、宜都。极浓、肉紫色为好，壳薄而白者不如。用之削去上甲错皮，俗方：多用，道家不须也。今注出梓州、龙州者最佳。臣禹锡等谨按吴氏云：浓朴，神农、歧伯、雷公：苦，无毒。季氏：小温。范子浓朴，出洪农。药性论云：浓朴，臣，忌豆。食之者动气。味苦、辛，大热。能主疗积年冷气，腹内雷鸣虚吼，宿食不消，除痰饮，去结水，破宿血，消化水谷，止痛，大温胃气，呕吐酸水，主心腹满，病患虚而尿白。日华子云：健脾，主反胃，霍乱转筋，冷热气，泻膀胱、泄五脏一切气，妇人产前、产后腹脏不安，调关节杀腹脏虫，除惊，去烦闷，明耳目。入药去粗皮，姜汁炙，或姜汁炒用。又名烈朴。

　　图经曰：浓朴，出交址、冤句，今京西、陕西、江淮、湖南、蜀川山谷中往往有之，而以梓州、龙州者为上。木高三、四丈，径一、二尺。春生叶如槲叶，四季不凋。红花而青实。

　　皮极鳞皴而浓，紫色多润者佳，薄而白者不堪。三月、九月、十月采皮，阴干。《广雅》谓之重皮。方：书或作浓皮。张仲景治杂病。浓朴三物汤主腹胀，脉数。浓朴半斤，枳实五枚，以水一斗二升，煎二物，取五升，纳大黄四两，再煎取三升。温服一升，腹中转动更服，不动勿服。又浓朴七物汤主腹痛胀满。浓朴半斤，甘草、大黄各三两，枣十枚，大枳实五枚，桂二两，生姜五两，以水一斗，煎取四升，去滓。温服八合，日三。呕者，加半夏五合；下利者去大黄；寒多者加生姜至半斤。陶隐居治霍乱浓朴汤：浓朴四两，炙，桂心二两，枳实五枚，生姜三两，四物切，以水六升，煎取二升，分三服。唐·石泉公王方：庆《广南方》云：此方：不唯霍乱可医，至于诸病皆疗。并须预排比也。此方：与治中汤等并行，其方：见人参条中。

　　雷公云：凡使，要用紫色味辛为好，或丸散，便去粗皮。用酥炙过。每修一斤用酥四两，炙了细锉用。若汤饮中使用，自然姜汁八两炙，一升为度，圣惠方：治霍乱。制之以姜汁，火上炙，令香，为末。非时新水调下二钱匕，佳。又方：治痰壅呕逆，心胸满闷，不下饮食。

　　用一两涂生姜汁，炙令黄，为末。非时粥饮调下二钱匕。梅师方：治水谷痢久不瘥。浓朴三两，黄连三两，锉，水三升，煎取一升。空心服。斗门方：治男子、女人久患气胀心闷，饮食不得，因食不调，冷热相击，致令心腹胀满。浓朴火上炙，令干，又蘸姜汁炙，直待焦黑为度，捣筛如面。以陈米饮调下二钱匕，日三服，良。亦治反胃止泻，甚妙。子母秘录：治月水不通。浓朴三两炙，水三升，煎取一升，为三服，空心。不过三、四剂，瘥。

　　衍义曰：浓朴，今西京伊芳阳县及商州亦有。但薄而色淡，不如梓州者浓而紫色有油，味苦，不以姜制，则棘人喉舌。平胃散中用，最调中。至今此药盛行，既能温脾胃气，又能走冷气，为

　　卷第十三

　　茗、苦KT

　　茗、苦KT 　茗，味甘、苦，微寒，无毒。主 疮，利小便，去痰热、渴，令人少睡。春采之。

　　苦KT ，主下气，消宿食。作饮，加茱萸、葱、姜等良。

　　唐本注云：《尔雅·释木》云： ，苦KT 。注：树小似栀子。冬生叶，可煮作羹饮。

　　今呼早采者为茶晚取者为茗，一名 ，蜀人名之苦荼。生山南汉中山谷。今按陈藏器本草云：茗、苦KT ，寒。破热气，除瘴气，利大小肠。食之宜热，冷即聚痰。KT 是茗嫩叶，捣成饼，并得火良。久食令人瘦，去人脂，使不睡。（唐本先附）

　　图经曰：茗、苦KT ，旧不着所出州郡，今闽浙、蜀荆、江湖、淮南山中皆有之。《尔雅》所谓 ，苦KT 。郭璞云：木小似栀子。冬生叶，可煮作羹饮，今呼早采者为荼，晚取者为茗。茗、 ，蜀人谓之苦荼是也。今通谓之茶。茶、荼声近，故呼之。春中始生嫩叶，蒸焙去苦水，末之乃可饮。与古所食，殊不同也。《茶经》曰：茶者，南方：佳木。自一尺、二尺至数十尺，其巴川峡山有两人合抱者，伐而掇之。木如爪芦，叶如栀子，花如白蔷薇，实如 榈，蒂如丁香，根如胡桃。其名一曰荼，二曰 ，三曰 （音设），四曰茗，五曰 。

　　又曰：茶之别者，有枳壳芽、枸杞芽、枇杷芽，皆治风疾。又有皂荚芽、槐芽、柳芽，乃上春摘其芽和茶作之。故今南人输官茶，往往杂以众叶。唯茅芦、竹箬之类不可入，自余山中草木芽叶，皆可和合，椿、柿尤奇。真茶性极冷，惟雅州蒙山出者，温而主疾。《茶谱》云：蒙山有五顶，顶有茶园，其中顶曰上清峰。昔有僧人病冷且久，遇一老父谓曰：蒙之中顶茶，当以春分之先后，多构人力，俟雷之发声，并手采摘，三日而止。若获一两，以本处水煎服，即能祛宿疾，二两当限前无疾，三两固以换骨，四两即为地仙矣。其僧如说，获一两余，服未尽而病瘥。其四顶茶园，采摘不废。唯中峰草木繁密，云雾蔽亏，鸷兽时出，故人迹不到矣。近岁稍贵此品，制作亦精于他处。其性似不甚冷，大都饮茶少，则醒神思，过多则致疾病。故唐母景茶饮序云：释滞消壅，一日之利暂佳；瘠气侵精，终身之累斯大是也。

　　食疗：云：茗叶，利大肠，去热解痰。煮取汁，用煮粥良。又，茶主下气，除好睡，消宿食，当日成者良。蒸、捣经宿。用陈故者，即动风发气。市人有用槐、柳初生嫩芽杂之。

　　外台秘要：治卒头痛如破，非中冷，非中风，其病是胸膈有痰，厥气上冲所致，名为厥头痛。

　　吐之即瘥。单煮茗，作饮二、三升，适冷暖，饮一、二升，须臾吐，吐毕又饮，能如此数过，剧者须吐胆汁乃止，不损人，待渴即瘥。食医心镜：主赤白痢及热毒痢。好茶一斤，炙捣末，浓煎一、二盏吃，瘥。如久患痢，亦宜服。又主气壅暨腰痛转动不得。煎茶五合，投醋二合，顿服。经验方：治阴囊上疮。用蜡面茶为末，先以甘草煎水，洗后用贴，妙。兵部手集：治心痛不可忍，十年、五年者。煎湖州茶，以头醋和，服之良。胜金方：治蠼 尿人成疮，初如糁粟，渐大如豆，更大如火烙浆 ，疼痛至甚。速用草茶并蜡茶俱可，以生油调敷上，其痛药至立止，妙。别说云：谨按《唐本》注引《尔雅》云：叶可作羹，恐非此也。其嫩者是今之茶芽，经年者又老硬，二者安可作羹，是知恐非此。《图经》今闽浙、蜀荆、江湖、淮南山中皆有之，然则性类各异。近世蔡襄蜜学所述极备。闽中唯建州北苑数处产此，性味独与诸方：略不同。今亦独名腊茶，研治作饼，日得火愈良。其他者或为芽、叶，或为末收贮，微若见火便更，不可以收，其色味皆败。唯鼎州一种芽茶，其性味略类建州，今京师及河北、京西等处磨为末，亦冒腊茶名者是也。近人以建茶治伤暑，合醋治泄泻，甚效。则余者皆可比用信之。其不同者多矣。今建州上供品第，备见《茶经》。

　　衍义曰：茗、苦KT ，今茶也。其文有陆羽《茶经》、丁谓《北苑茶录》、毛文锡《茶谱》、蔡宗颜《茶山节对》，其说甚详。然古人谓其芽为雀舌、麦颗，言其至嫩也。又有新牙一发，便长寸余，微粗如针。唯牙长为上品，其根干、水土力皆有余故也。如雀舌、麦颗又下品，前人未尽识，误为品题。唐人有言曰：释滞消壅，一日之利暂佳，斯言甚当，饮茶者宜原其始终。又晋温峤上表，贡茶千斤，茗三百斤。郭璞曰：早采为茶，晚采为茗。茗或曰（尺

　　卷第十三

　　秦皮

　　秦皮　味苦，微寒、大寒，无毒。主风寒湿痹，洗洗寒气，除热，目中青翳白膜，疗男子妇人带下，小儿痫，身热。可作洗目汤。久服头不白，轻身，皮肤光泽，肥大有子。

　　一名岑皮，一名石檀。生庐江川谷及冤句。二月、八月采皮，阴干。（大戟为之使，恶吴茱萸。）

　　陶隐居云：俗是樊 （音规）皮，而水渍以和墨书，色不脱，微青。且亦殊薄，恐不必尔。俗方：唯以疗目，道家亦有用处。唐本注云：此树似檀，叶细，皮有白点而不粗错，取皮水渍便碧色，书纸看皆青色者是。俗见味苦，名为苦树。亦用皮疗眼，有效。以叶似檀，故名石檀也。臣禹锡等谨按药性论云：秦白皮，平。恶苦瓠、防葵。主明目，去肝中久热，两目赤肿疼痛，风泪不止。治小儿身热，作汤浴瘥。皮一升，水煎澄清，冷洗赤眼极效。日华子云：洗肝益精明目，小儿热惊，皮肤风痹，退热。一名盆桂。

　　图经曰：秦皮，生庐江川谷及冤句，今陕西州郡及河阳亦有之。其木大都似檀。枝干皆青绿色。叶如匙头许大而不光。并无花实，根似槐根。二月、八月采皮，阴干。其皮有白点而不粗错，俗呼为自 木。取皮渍水便碧色，书纸看之青色，此为真也。

