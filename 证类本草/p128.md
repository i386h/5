<!-- { "loadSidebar": true } -->
　　衍义曰：龙眼，《经》曰：一名益智。今专为果，未见入药，《补注》不言。《神农本草》编入木部中品，果部中复不曾收入。今除为果之外，别无龙眼。若谓为益智子，则专调诸气，今为果者，复不能也。矧自有益智条，远不相当。故知木部龙眼，即便是今为果者。按《今注》云：甘味归脾，而能益智，此说甚当。

　　卷第十三

　　安息香

　　亦柔韧（音刃）。（唐本先附）

　　香树，出波斯国，波斯呼为辟邪树。长三丈，皮色黄黑。叶有四角，经寒不凋。二月开花，黄色，花心微碧，不结实。刻其树皮，其胶如饴，名安息香。六、七月坚凝乃取之。烧之通神，辟众恶。日华子治邪气魍魉，鬼胎血邪，辟蛊毒，肾气，霍乱，风痛，治妇人血噤并产后血晕。

　　海药：谨按《广州记》云：生南海波斯国，树中脂也，状若桃胶，以秋月采之。又方：云：妇人夜梦鬼交，以臭黄合为丸，烧熏丹穴，永断。又主男子遗精，暖肾，辟恶气。

　　卷第十三

　　仙人杖

　　小儿惊痫及夜啼，安身伴睡良。又主痔病，烧为末，服方寸匕。此是笋欲成竹时立死者，色黑如漆，五、六月收之。苦桂竹多生此。

　　又别一种仙人杖，味甘，小温，无毒。久服长生，坚筋骨，令人不老。作茹食之，去痰癖，除风冷。生剑南平泽。叶似苦苣，丛生。陈子昂《观玉篇序》云：夏四月，次于张掖河州草木无他异者，皆仙人杖。往往丛生，予家世代服食者，昔尝饵之，及此行也。息意兹味，戎图经曰：文具枸杞条下。

　　卷第十三

　　松罗

　　为吐汤，利水道。一名女萝。生熊耳山川谷松树上。五月采，阴干。

　　陶隐居云：东山甚多，生杂树上，而以松上者为真。《毛诗》云：茑（音鸟）与女萝，施于松上。茑是寄生，以桑上者为真，不用松上者，此互有同尔。今详《经》云：松萝当用松上者。臣禹锡等谨按药性论云：松萝，使，味苦、辛，微热。能治寒热，能吐胸中客痰涎，去图经文具桑寄生条下。

　　卷第十三

　　毗梨勒

　　毗梨勒　味苦，寒，无毒。功用与庵摩勒同。出西域及岭南交、爱等州，戎人谓之三果。

　　唐本注云：树似胡桃，子形亦似胡桃。核似诃梨勒，而圆短无棱，用亦同法。（唐本先附）臣禹锡等谨按药性论云：毗梨勒，使。能温暖肠腹，兼去一切冷气。蕃中人以此作浆甚热。

　　海药：谨按《唐志》云：生南海诸国。树不与诃梨子相似，即圆而毗也。味苦带涩，微温，无毒。主乌髭发，烧灰干血效。

　　卷第十三

　　庵（音谙）摩勒

　　味苦、甘，寒，无毒。主风虚热气。一名余甘。生岭南交、广、爱等州。

　　唐本注云：树叶细似合欢。花黄，子似李、柰，青黄色，核圆作六、七棱，其中仁亦入药用。今按陈藏器本草云：庵摩勒，主补益，强气力。合铁粉用一斤，变白不老。取子压取汁，和油涂头，生发去风痒，初涂发脱，后生如漆。人食其子，先苦后甘，故曰余甘。（唐本先附）

　　图经曰：庵摩勒，余甘子也。生岭南交、广、爱等州，今二广诸郡及西川蛮界山谷中皆有之。木高一、二丈，枝条甚软。叶青细密。朝开暮敛如夜合，而叶微小，春生冬凋。

　　三月有花，着条而生，如粟粒，微黄。随即结实作荚，每条三、两子，至冬而熟，如李子状，青白色，连核作五、六瓣，干即并核皆裂，其俗亦作果子啖之。初觉味苦，良久更甘，故以名也。

　　海药：生西国。大小如枳桔子状。梵云：庵摩勒果是也。味苦、酸、甘，微寒，无毒。

　　主丹石伤肺，上气咳嗽。久服轻身，延年长生。凡服乳石之人，常宜服也。

　　衍义曰：庵摩勒，余甘子也。解金石毒，为末，作汤点服。佛经中所谓庵摩勒果者是此，盖西度亦有之。

　　卷第十三

　　郁金香

　　味苦，温，无毒。主蛊野诸毒，心气鬼疰，鸦鹘等臭。陈氏云：其香十二叶，为百草之英。按《魏略》云：生秦国。二月、三月有花，状如红蓝；四月、五月采花，即香也。

　　（今附）

　　十二叶为贯，捋以煮之用为鬯，为百草之英，合而酿酒，以降神也。以此言之，则草也，不当附于木部。

　　陈藏器云：味苦，平，无毒。主一切臭，除心腹间恶气鬼疰。入诸香药用之。生大秦国。

　　花

　　卷第十三

　　卫矛

　　卫矛　味苦，寒，无毒。主女子崩中下血，腹满汗出，除邪，杀鬼毒蛊疰，中恶腹痛，去白虫，消皮肤风毒肿，令阴中解。一名鬼箭。生霍山山谷。八月采，阴干。

　　陶隐居云：山野处处有。其茎有三羽，状如箭羽，俗皆呼为鬼箭。而为用甚稀，用之削取皮羽。今注医家用鬼箭，疗妇人血气，大效。臣禹锡等谨按药性论云：鬼箭，使，一名卫矛，有小毒。能破陈血，能落胎，主中恶腰腹痛及百邪鬼魅。日华子云：鬼箭羽，味甘、涩。

　　通月经，破症结，止血崩带下，杀腹脏虫及产后血咬肚痛。

　　图经曰：卫矛，鬼箭也。出霍山山谷，今江淮州郡或有之。三月以后生茎，苗长四、五尺许。其干有三羽，状如箭翎。叶亦似山茶，青色。八月、十一月、十二月采条茎，阴干。

　　其木亦名狗骨。《崔氏方》疗恶疰在心，痛不可忍，有鬼箭羽汤。《集验方》疗卒暴心痛，或中恶气毒痛，大黄汤亦用鬼箭，皆大方：也。

　　雷公云：凡使，勿用石茆，根头真似鬼箭，只是上叶不同，味各别。采得后只使箭头用，拭上赤毛，用酥缓炒过用之。每修事一两，用酥一分，炒酥尽为度。外台秘要：治乳无汁。

　　鬼箭五两，水六升，煮取四升。一服八合，日三，亦可作灰水服方寸匕，日三，大效。

　　衍义曰：卫矛，所在山谷皆有之，然未尝于平陆地见也，叶绝少，其茎黄褐色，若柏皮，三

　　卷第十三

　　海桐皮

　　海桐皮　味苦，平，无毒。主霍乱中恶，赤白久痢，除疳 疥癣，牙齿虫痛，并煮服及含之。水浸洗目，除肤赤。堪作绳索，入水不烂。出南海已南山谷。似梓一作桐白皮。（今附）

　　臣禹锡等谨按日华子云：温。治血脉麻痹疼痛，及目赤。煎洗。

　　图经曰：海桐皮，出南海以南山谷，今雷州及近海州郡亦有之。叶如手大，作三花尖。

　　皮若梓白皮而坚轫，可作绳，入水不烂。不拘时月采之。古方：多用浸酒治风蹶。南唐筠州刺史王绍颜撰《续传信方》着其法云：顷年予在姑熟之日，得腰膝痛不可忍。医以肾脏毒攻刺，诸药莫疗。因览《传信方》备有此验。立修制一剂，便减五分。步履便轻，故录之耳。

　　海桐皮二两，牛膝、芎 、羌活、地骨皮、五加皮各一两，甘草半两，薏苡仁二两，生地黄十两，八物净洗焙干细锉，生地黄以芦刀子切，用绵一两都包裹，入无灰酒二斗浸，冬二七日，夏一七日，候熟。空心食后，日午晚卧时时一杯，长令醺醺。合时不用添减，禁毒食。

　　海药：谨按《广志》云：生南海山谷中。似桐皮，黄白色，故以名之。味苦，温，无毒。

　　主腰脚不遂顽痹，腿膝疼痛，霍乱，赤白泻痢，血痢，疥癣。

　　卷第十三

　　大腹

　　微温，无毒。主冷热气攻心腹，大肠壅毒，痰膈，醋心，并以姜盐同煎，入疏气药良。所出与槟榔相似，茎、叶、根、干小异。生南海诸国。（今附）

　　图经文具槟榔条下。

　　孙真人云：槟榔皮，鸩鸟多栖此树上，宜先酒洗，仍以大豆汁洗，方可用。

　　卷第十三

　　紫藤

　　味甘，微温，有小毒。作煎如糖下水良。花挪碎拭酒醋白腐坏。子作角。其中仁熬令香着酒中，令不败，酒败者用之亦正。四月生紫花可爱，人亦种之。江东呼为招豆藤，皮着树，从心重重有皮。（今附）

　　陈藏器 病。京都人亦种之，以饰庭池。

　　卷第十三

　　合欢

　　合欢　味甘、平，无毒。主安五脏，利心志，令人欢乐无忧。久服轻身明目，得所欲。生益州山谷。

　　陶隐居云：按嵇康《养生论》云：合欢蠲忿，萱草忘忧也。诗人又有萱草，皆即今鹿葱。

　　而不入药用。至于合欢，俗间少识之者，当以其非疗病之功。稍见轻略，遂致永谢，犹如长生之法，人罕敦尚，亦为遗弃。唐本注云：此树生叶似皂荚、槐等，极细。五月花发，红白色。所在山涧中有之，今东、西京第宅山池间亦有种者，名曰合欢，或曰合昏。秋实作荚，子极薄细尔。今按陈藏器本草云：合欢皮杀虫，捣为末，和铛下墨，生油调涂蜘蛛咬疮。及叶并去垢，叶至暮即合，故云合昏也。臣禹锡等谨按蜀本音义云：树似梧桐，枝弱叶繁，互相交结。每一风来，辄似相解了，不相牵缀。树之阶庭，使人不忿。日华子云：夜合皮，杀虫，煎膏消痈肿，并续筋骨。叶可洗衣垢，又名合欢树。

　　图经曰：合欢，夜合也。生益州山谷，今近京雍、洛间皆有之，人家多植于庭除间。木似梧桐，枝甚柔弱。叶似皂荚、槐等，极细而繁密，互相交结。每一风来，辄似相解了，不相牵缀。其叶至暮而合，故一名合昏。五月花发，红白色，瓣上若丝茸，然至秋而实作荚，子极薄细。采皮及叶用，不枸时月。崔豹《古今注》曰：欲蠲人之忧，则赠以丹棘。丹棘一名忘忧。欲蠲人之忿，则赠以青裳。青裳，合欢也。故嵇康种之舍前是也。韦宙《独行方》：胸心甲错，是为肺痈，黄昏汤治。取夜合皮掌大一枚，水三升，煮取半分，再服。

　　子母秘录：小儿撮口病。夜合花枝浓煮汁，拭口并洗。又方：打 损疼痛。夜合花末酒调，服二钱匕，妙。

　　衍义曰：合欢花，其色如今之醮晕线，上半白，下半肉红，散垂如丝，为花之异。其绿叶至夜则合，又谓之夜合花。陈藏器、日华子皆曰皮杀虫，又曰续筋骨。《经》中不言。

　　卷第十三

　　虎杖根

　　虎杖根　微温，主通利月水，破留血症结。

　　陶隐居云：田野甚多，此状如大马蓼，茎斑而叶圆。极主暴瘕，酒渍根服之也。今按陈藏器本草云：虎杖主风在骨节间，及血瘀，煮汁作酒服之。叶捣敷蛇咬。一名苦杖。茎上有赤点者是。臣禹锡等谨按蜀本图经云：生下湿地，作树，高丈余，其茎赤，根黄。二月、八月采根，晒干。所在有之。尔雅云： ，虎杖。注云：似红草而粗大，有细刺，可以染赤。

