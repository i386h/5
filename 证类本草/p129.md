<!-- { "loadSidebar": true } -->
　　药性论云：虎杖，使。一名大虫杖也。味甘，平，无毒。主治大热烦躁，止渴利小便，压一切热毒，暑月和甘草煎，色如琥珀可爱，堪看，尝之甘美。瓶置井中，令冷彻如冰，白瓷器及银器中盛，似茶啜之。时人呼为冷冻饮料子，又且尊于茗。能破女子经候不通，捣以酒浸常服。

　　有孕人勿服，破血。日华子云：治产后恶血不下，心腹胀满，排脓，主疮疖痈毒，妇人血运，扑图经曰：虎杖，一名苦杖。旧不载所出州郡，今处处有之。三月生苗，茎如竹笋状，上有赤斑点，初生便分枝丫。叶似小杏叶。七月开花，九月结实。南中出者，无花。根皮黑色，破开即黄，似柳根。亦有高丈余者。《尔雅》云： ，虎杖。郭璞云：似荭草而粗大，有细刺，可以染赤是也。二月、三月采根，曝干。河东人烧根灰贴诸恶疮。浙中医工取根洗去皴皮，锉焙，捣筛蜜丸如赤豆，陈米饮下，治肠痔下血，甚佳。俗间以甘草同煎为饮，色如琥珀可爱，瓶盛置井中，令冷彻如冰，极解暑毒。其汁染米作糜糕益美。

　　雷公云：凡使，勿用天蓝并斑柚根，其二味根形味相似，用之有误。采得后细锉，却用上虎枝叶 一夜，出，晒干用。外台秘要：治卒暴症，腹中有物硬如石，痛刺昼夜，若不治之，百日内死。取虎杖根，勿令影临水上，可得石余许，洗干捣作末， 米五升，炊饭内搅之，好酒五斗渍，封候药消饭浮，可饮一升半，勿食 鱼、盐。症当出。亦可但取其一斗干，捣酒渍饮之，从少起，日三，亦佳。此治症，乃胜诸大药。肘后方：治时疫伤寒毒，攻手足，肿疼痛欲断方：用虎杖根锉，水煮，适寒温，以渍手足，令踝上有水尺许止之。《伤寒类要》同集验方：治五淋。苦杖不计多少为末，每服二钱，用饭饮下，不拘时候。

　　衍义曰：虎杖根，微苦，《经》不言味。此草药也。《蜀本·图经》言：作木高丈余，此全非。虎杖大率皆似寒菊，然花、叶、茎、蕊差大为异。仍茎、叶有淡黑斑。自六、七月旋旋开花，至九月中方已，花片四出，其色如桃花，差大，外微深。陕西山麓水次甚多。今天下暑月多煎根汁为饮；不得甘草，则不堪饮。《药性论》云：和甘草煎，尝之甘美。其味甘，即是甘草之味，非虎杖也。论其攻治，则甚当矣。

　　卷第十三

　　五倍子

　　五倍子　味苦、酸，平，无毒。疗齿宣疳 ，肺脏风毒流溢皮肤，作风湿癣疮，瘙痒脓水，下血不止，小儿面鼻疳疮。一名文蛤。在处有。其子色青，大者如拳，内多虫。一名百虫仓。

　　图经曰：五倍子，旧不着所出州土，云在处有之，今以蜀中者为胜。生肤木叶上，七月结实，无花。其木青黄色。其实青，至熟而黄。大者如拳，内多虫。九月采子，曝干。生津液最佳。

　　陈藏器序云：五倍子，治肠虚泄痢，熟汤服。博济方：治风毒上攻眼，肿痒涩痛，不可忍者，或上下睑 赤烂，浮翳、瘀肉侵睛。神效驱风散：五倍子一两，蔓荆子一两半，同杵末。每服二钱，水二盏，铜、石器内煎及一盏澄滓，热淋洗。留滓二服，又根据前煎淋洗。大能明眼目，去涩痒。经验后方：治小儿吐不定。五倍子二个（一生一熟），甘草一握（用湿纸裹，炮过），同捣末。每服米泔调下半钱，立瘥。丹房镜源：五倍子佐铅。

　　衍义曰：五倍子，今染家亦用。口疮，以末掺之，便可饮食。

　　卷第十三

　　伏牛花

　　伏牛花　味苦、甘，平，无毒。疗久风湿痹，四肢拘挛，骨肉疼痛。作汤，主风眩头痛，五痔下血。一名隔虎刺花。花黄色，生蜀地，所在皆有。三月采。

　　图经曰：伏牛花，生蜀地，所在皆有，今唯益、蜀近郡有之，多生川泽中。叶青细，似黄柏叶而不光。茎赤有刺。花淡黄色，作穗，似杏花而小。三月采，阴干。

　　卷第十三

　　天竺黄

　　味甘，寒，无毒。主小儿惊风，天吊，镇心明目，去诸风热，疗金疮，止血，滋养五脏。一名竹膏。人多烧诸骨及葛粉等杂之。按《临海志》云：生天竺国，今诸竹内，往往得之。（今附）

　　臣禹锡等谨按日华子云：平，治中风痰壅，卒失音不语，小儿客忤及痫痰。

　　此是南海边竹衍义曰：天竹黄，自是竹内所生，如黄土着竹成片。凉心经，去风热，作小儿药尤宜，和缓故也。

　　卷第十三

　　密蒙花

　　密蒙花　味甘，平、微寒，无毒。主青盲肤翳，赤涩多眵泪，消目中赤脉，小儿麸豆及疳气攻眼。生益州川谷。树高丈余。叶似冬青叶而浓，背色白有细毛。二月、三月采花。

　　图经曰：密蒙花，生益州川谷，今蜀中州郡皆有之。木高丈余。叶似冬青叶而浓，背白色有细毛，又似桔叶。花微紫色。二月、三月采花，曝干用。此木类而在草部，不知何至于此。

　　雷公云：凡使，先拣令净，用酒浸一宿，漉出候干，却拌蜜令润，蒸从卯至酉出，晒干。

　　如此拌蒸三度，又却晒干用。每修事一两，用酒八两浸，待色变，用蜜半两蒸为度。此元名小锦花。

　　衍义曰：密蒙花，利州路甚多。叶，冬亦不凋，然不似冬青。盖柔而不光洁，不深绿，花细碎，数十房成一朵，冬生春开。此木也，今居草部，恐未尽。

　　卷第十三

　　天竺桂

　　味辛，温，无毒。主腹内诸冷，血气胀，功用似桂。皮薄不过烈。生西胡国。（今附）

　　图经文具桂条下。

　　海药：谨按《广州记》云：生南海山谷。补暖腰脚，破产后恶血，治血痢肠风，功力与桂心同，方家少用。

　　衍义曰：天竺桂，与牡、菌桂同。但薄而已。

　　卷第十三

　　折伤木

　　味甘、咸，平，无毒。主伤折筋骨疼痛，散血补血，产后血闷，止痛。酒、水煮浓汁饮之。生资州山谷。

　　唐本注云：藤生绕树上，叶似 草叶而光浓。八月、九月采茎，晒干。（唐本先附）

　　卷第十三

　　桑花

　　暖，无毒。健脾涩肠，止鼻洪，吐血，肠风，崩中带下。此不是桑椹花，即是桑树上白癣，如地钱花样，刀削取，入药微炒使。（新补 见日华子）

　　图经文具桑根白皮条下。

　　卷第十三

　　椋（音良）子木

　　味甘、咸，平，无毒。主折伤，破恶血，养好血，安胎止痛生肉。

　　唐本注云：叶似柿，两叶相当。子细圆如牛李子，生青熟黑。其木坚重，煮汁赤色。《尔雅》云：椋，即来是也。郭注云：椋材中车辋。八月、九月采木，晒干。（唐本先附）

　　卷第十三

　　每始王木

　　味苦，平，无毒。主伤折跌筋骨，生肌破血止痛。酒、水煮浓汁饮之。生资州山唐本注云：藤生，绕树木上生，叶似萝摩叶。二月、八月采。（唐本先附）

　　四十五种陈藏器余

　　卷第十三

　　必栗香

　　味辛，温，无毒。主鬼气。煮服之。并烧为香，杀虫鱼。叶捣碎置上流，鱼悉暴鳃。一名化木香，詹香也。叶如椿。生高山。堪为书轴，白鱼不损书也。

　　海药：主鬼疰心气，断一切恶气。叶落水中，鱼当暴死。

　　卷第十三

　　榈木

　　味辛，温，无毒。主破血、血块，冷嗽，并煮汁及热服。出安南及南海。人作床几，似紫檀而色赤，为枕令人头痛，为热故也。

　　海药：谨按《广志》云：生安南及南海山谷。胡人用为床坐，性坚好。主产后恶露冲心，症瘕结气，赤白漏下，并锉煎服之。

　　卷第十三

　　研药

　　味苦，温，无毒。主霍乱，下痢，中恶，腹内不调者。服之。出南海诸州。根如乌药圆小。树生也。

　　海药：叶如椒。主赤白痢，蛊毒，中恶，并锉煎服之。

　　卷第十三

　　黄龙眼

　　味苦，温，无毒。主解金药、银药毒。以水研取半合，空心少少服，经二十许日瘥。出岭南，状如龙眼，黄色也。

　　海药：功力胜解毒子也。

　　卷第十三

　　箭竿及镞

　　主妇人产后腹中痒，安所卧席下勿令妇人知。

　　卷第十三

　　元慈勒

　　味甘，无毒。主心病，流血，合金疮，去腹内恶血，血痢下血，妇人带下，明目，翳、风泪、努肉。生波斯国。

　　似龙脑香。

　　海药：慈勒树中脂也。味甘，平。消翳，破血，止痢，腹中恶血。今少有。

　　卷第十三

　　都咸子及皮、叶

　　味甘，平，无毒。主渴润肺，去烦除痰，火干作饮服之。生南方。树如李，徐表《南州记》云：都咸树子大如指，取子及皮，作饮极香美。

　　海药：谨按徐表《南州记》云：生广南山谷。味甘，平，无毒。主烦躁，心闷痰膈，伤寒清涕，咳逆上气，宜煎服。子食之香，大小如半夏。

　　卷第十三

　　凿孔中木

　　主难产。取入铁裹者，烧末酒服下，产也。

　　卷第十三

　　栎木皮

　　味苦，平，无毒。根皮主恶疮，中风犯毒露者。取煎汁洗疮，当令脓血尽止，亦治痢。南北总有作柴，亦云枥，音同也。

　　千金方：治诸疮因风致肿。以根皮三十斤，锉，以水三槲，浓煮，内盐一把，渍疮当出脓血，日日为之，瘥止。

　　卷第十三

　　省藤

　　味苦，平，无毒。主蛔虫。煮汁服之。又主齿痛，打碎口中含之。又取和米煮粥饲狗去。生南地深山。皮赤如指，堪缚物，片片自解也。

　　卷第十三

　　松杨木皮

　　味苦，平，无毒。主水痢，不问冷热。取皮浓煎令黑，服一升。生江南林落间大树。叶如梨，江西人呼为凉木，松杨县以此树为名也。

　　卷第十三

　　杨庐耳

　　平，无毒。主老血结块，破血止血。煮服之。杨庐木上耳也。出南山。

　　卷第十三

　　故甑蔽

　　无毒。主石淋。烧灰末，服三指撮，用水下之。又主盗汗。书云：止咸味。

　　圣惠方：治膀胱虚热，下砂石，涩痛，利水道。烧灰研，食前温酒调下一钱匕。

　　卷第十三

　　木

　　味苦，平，无毒。破产后血，煮服之。叶捣辟封蛇咬，亦洗疮癣。树如石榴，叶细，丈余。四月开花，白如雪。

　　生江东、林 间。

　　卷第十三

　　象豆

　　味甘，平，无毒。主五野鸡病，蛊毒，飞尸，喉痹。取子中仁碎为粉，微熬水服一、二匕。亦和大豆藻面去 。生岭南山林。作藤着树，如通草藤，三年一熟，角如弓袋。子若卵。皮紫色，剖中仁用之。

　　一名 子，一名合子。主野鸡病为上。

　　卷第十三

　　地主

　　平，无毒。主鬼气心痛。酒煮服一合。此土中古木腐烂者也。

