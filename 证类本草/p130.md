<!-- { "loadSidebar": true } -->
　　卷第十三

　　腐木

　　主蜈蚣咬。末和醋敷之。亦渍取汁敷咬处良。

　　卷第十三

　　石刺木根皮

　　味苦，平，无毒。主破血，因产血不尽结瘕者。煮汁服。此木上寄生，破血神验，不可得。生南方：林 间，江西人呼为靳刺。亦种为篱院，似棘而大，枝上有逆钩也。

　　卷第十三

　　楠木枝叶

　　味苦，温，无毒。主霍乱。煎汁服之。木高硕，叶如桑。出南方：山中。郭注《尔雅》云：楠（汝占切），大木，叶如桑也。

　　卷第十三

　　息王藤

　　味苦，温，无毒。主产后腹痛，血露不尽。浓煮汁服之。生岭南山谷。冬月不凋。

　　卷第十三

　　角落木皮

　　味苦，温，无毒。主赤白痢。皮煮汁服之。生江西山谷。似茱萸独茎也。

　　卷第十三

　　鸩鸟浆

　　味甘，温，无毒。主风血羸老。山人浸酒，用解诸毒，故曰鸩鸟浆。生江南林木下。高一、二尺，叶阴紫色，冬不凋，有赤子如珠。

　　卷第十三

　　紫珠

　　味苦，寒，无毒。解诸毒物，痈疽，喉痹，飞尸，蛊毒，毒肿，下 ，蛇虺虫螫，狂犬毒。并煮汁服。亦煮汁洗疮肿，除血长肤。一名紫荆树。似黄荆，叶小无桠，非田氏之荆也。至秋子熟，正紫，圆如小珠。生江东林泽间。

　　卷第十三

　　牛领藤

　　味甘，温，无毒。主腹内冷，腰膝疼弱，小便白数，阳道乏。煮汁浸酒服之。生岭南高山，形褊如牛领，取之阴干也。

　　卷第十三

　　枕材

　　味辛，小温，无毒。主咳嗽，痰饮积聚胀满，鬼气注忤。煮汁服之。亦可作浴汤，浸香港脚及小儿疮疥。生南海山谷。作KT 舡次于樟木，无药处用之也。

　　卷第十三

　　鬼膊藤

　　味苦，温，无毒。主痈肿，捣茎、叶敷之。藤堪浸酒，去风血。生江南林涧中。叶如梨，子如楂子，山人亦名鬼薄者也。

　　卷第十三

　　木戟

　　味辛，温，无毒。主 癖气在脏腑。生山中。叶如栀子也。

　　卷第十三

　　奴柘

　　味苦，小温，无毒。主老血瘕，男子 癖闪痞。取刺和三棱草，马鞭草作煎如稠糖，病在心，食后在脐。空心服，当下恶物。生江南山野。似柘，节有刺，冬不凋。

　　卷第十三

　　温藤

　　味甘，温，无毒。主风血积冷，浸酒服之。生江南山谷，不凋，着树生也。

　　卷第十三

　　鬼齿

　　无毒。主中恶注忤，心腹痛。此腐竹根先入地者，煮服之。亦名鬼针，为其贼恶，隐其名尔。

　　卷第十三

　　铁槌柄

　　无毒。主鬼打及强鬼排突人致恶者。和桃奴、鬼箭等，丸服之。

　　卷第十三

　　古榇板

　　无毒。主鬼气注忤中恶，心腹痛，背急，气喘，恶梦悸，常为鬼神所祟挠者。水及酒和东引桃枝煎服，当得吐下。古冢中棺木也。弥古者佳。杉材最良。千岁者通神，作琴底。《尔雅》注云：杉生江南，作棺埋之不腐。

　　卷第十三

　　慈母

　　无毒。取枝、叶炙黄香，作饭，下气止渴，令人不睡，主小儿痰痞。生山林间。叶如樱桃而小，树高丈余，山人并识之。

　　卷第十三

　　饭箩烧作灰

　　无毒。主时行病后食劳。取方寸匕服。南方：人谓筐也。又篮耳，烧作灰末敷狗咬疮。

　　篮，竹器也。

　　卷第十三

　　白马骨

　　无毒。主恶疮。和黄连、细辛、白调、牛膝、鸡、桑皮，黄荆等，烧为末，淋汁取治瘰，恶疮，蚀息肉，白癜风，以物揩破涂之。又单取茎、叶煮汁服之，止水痢。生江东。似石榴而短小对节。

　　卷第十三

　　紫衣

　　味苦，无毒。主黄胆，暴热目黄，沉重，下水 ，亦止热痢。煮服之。作灰淋取汁，沐头长发，此古木锦花也。石瓦皆有之。堪染褐，下水。《广济方》云：长发也。

　　卷第十三

　　梳篦

　　无毒。主虱病者。汁服。虱病是活虱入腹为病如症瘕者。又梳篦垢，主小儿恶气，霍乱，水和饮之。

　　卷第十三

　　倒挂藤

　　味苦，无毒。主一切老血及产后诸疾，结痛血上欲死。煮汁服。生深山。如悬钩有逆刺，倒挂于树叶尖而长也。

　　卷第十三

　　故木砧

　　一名百味。无毒。主人病后食劳复。取发当时来参病患行止脚下土如钱许，男病左，女病右，和砧上垢，及鼠头一枚，无即以鼠屎三七，煮服之，神效。又卒心腹痛。取砧上垢，着人鞋履底悉穿，又 几上屑，烧敷吻上馋疮。

　　卷第十三

　　古厕魍木

　　主鬼魅，传尸，温疫，魍魉，神等。取木以太岁所在日时，当户烧熏之。又熏杖疮冷风不入，以木于疮上熏之。厕筹主难产及霍乱，身冷转筋，于床下烧取热气彻上，亦主中恶鬼气，此物虽微，其功可录。

　　卷第十三

　　桃掘

　　无毒。主卒心腹痛，鬼疰，破血恶气胀满，煮服之。三载者良。桃性去恶，掘更辟邪，桃符与桃掘同功也。

　　卷第十三

　　梭头

　　主失音不语，吃病者，刺手心令痛，即语。男左女右。

　　卷第十三

　　救月杖

　　主月蚀疮及月割耳。烧为灰，油和敷之。杖，即月蚀时，救月击物木也。人亦取月桂子，碎，敷耳后月蚀耳疮。今江东诸处，每至四、五月后晦，多于衢路间得之，大如狸豆，破之辛香。古老相传，是月中下也。山桂犹堪为药，况月桂乎？正应不的识其功耳。今江东处处有。不知北地何意独无，为当非月路耶，月感之矣。余杭灵隐寺僧云：种得一株，近代诗人多所论述。《汉武洞冥记》云：有远飞鸡，朝往夕久还，常衔桂实，归于南土，所以北方无，南方：月路，所以有也。

　　卷第十三

　　地龙藤

　　味苦，无毒。主风血羸老，腹内及腰脚诸冷，食不作肌肤，浸酒服之。生天目山，蟠屈如龙，故号地龙藤。绕树木生，似龙所生，与此颇同，小有异耳，吴中亦有也。

　　卷第十三

　　火槽头

　　主蝎螫，横井上立愈。上立炭，主金疮。刮取敷疮上，止血生肉。带之辟邪恶鬼。

　　卷第十四

　　（己酉添加衍义）

　　卷第十四

　　巴豆

　　巴豆　味辛，温，生温熟寒，有大毒。主伤寒温疟寒热，破症瘕结聚坚积，留饮痰癖，大腹水胀，荡练五脏六腑，开通闭塞，利水谷道，去恶肉，除鬼毒蛊疰邪物，杀虫鱼，疗女子月闭，烂胎，金疮脓血，不利丈夫阴，杀斑蝥毒。可练饵之，益血脉，令人色好，变化与鬼神通。一名巴椒。生巴郡川谷。八月采，阴干。用之去心、皮。（芫花为之使，恶 草，畏大黄、黄连、藜芦。）

　　陶隐居云：出巴郡。似大豆，最能泻人，新者佳，用之皆去心皮，乃秤。又熬令黄黑，别捣如膏，乃和丸散尔。道方：亦有练饵法服之乃言神仙。人吞一枚便欲死。而鼠食之，三年重三十斤，物性乃有相耐如此尔。唐本注云：树高丈余。叶似樱桃叶，头微赤，十二月叶渐凋，至四月落尽，五月叶渐生，七月花，八月结实，九月成，十月采。其子三枚共蒂，各有壳裹。出眉州、嘉州者良。今按 陈藏器本草云：巴豆，主症癖 气，痞满，腹内积聚，冷气血块，宿食不消，痰饮吐水。取青黑大者，每日空腹服一枚，去壳，勿令白膜破，乃作两片（并四边不得有缺损）吞之，以饮压令下。少间腹内热如火，痢出恶物。虽痢不虚，若久服亦不痢。白膜破者弃之。生南方。树大如围，极高，不啻一丈也。臣禹锡等谨按药性论云：巴豆，使。中其毒，用黄连汁、大豆汁解之。忌芦笋、酱、豉、冷水，得火良。杀斑蝥、蛇虺毒。能主破心腹聚结气，治十种水肿，痿痹，大腹，能落胎。日华子云：通宣一切病，泄壅滞，除风补劳，健脾开胃，消痰破血，排脓消肿毒，杀腹脏虫，治恶疮息肉及疥癞疔肿。

　　凡合丸散，炒不如去心膜煮五度，换水各煮一沸。

　　图经曰：巴豆，出巴郡川谷。今嘉、眉、戎州皆有之。木高一、二丈。叶如樱桃而浓大，初生青，后渐黄赤，至十二月叶渐凋，二月复渐生，至四月旧叶落尽，新叶齐生，即花发成穗，微黄色。五、六月结实作房，生青，至八月熟而黄，类白豆蔻，渐渐自落，即收之。一房共有三瓣，一瓣有实一粒，一房共实三粒也。戎州出者，壳上有纵纹，隐起如线，一道至两、三道。彼土人呼为金线巴豆，最为上等，它处亦稀有。

　　雷公云：凡使巴之与豆及刚子，须在仔细认，勿误用，杀人。巴颗小紧实，色黄；豆即颗有三棱，色黑；若刚子，颗小似枣核，两头尖。巴与豆即用，刚子勿使。凡修事巴豆，敲碎，以麻油并酒等可煮巴豆了，研膏后用。每修事一两，以酒、麻油各七合。尽为度。圣惠方：治中风口 。巴豆七枚，去皮烂研。 左涂右手心， 右涂左手心，仍以暖水一盏，安向手心，须臾即便正，洗去药并频抽掣中指。又方：治牙疼。用巴豆一粒，煨至黄熟，去壳，用蒜一瓣，切一头，作盖，剜去中心，可安巴豆在内，以盖子合之。用绵裹，随患处左右塞耳中。外台秘要：文仲方，主唯腹大动摇水声，皮肤黑，名曰水蛊。巴豆九十枚（去心、皮，熬令黄），杏仁六十枚（去皮、尖，熬令黄），二味捣丸如小豆大。水下一丸，以利为度。勿饮酒。千金方：主大人、小儿风瘙瘾疹，心迷闷方：巴豆二两，槌破，以水七升，煮取三升，以帛染拭之。又方：治寒癖宿食，久饮不消，大便秘。巴豆仁一升，清酒五升，煮三日三夜，研令大熟，合酒微火煎之，丸如胡豆大。每服一丸，水下。欲吐者，服二丸。又方：治喉痹，已死有余气者。巴豆去皮，针线穿，咽入喉中，牵出。千金翼：治小儿身肿，并手足肿兼瘾疹。巴豆五十枚去皮、心，以水二升，煎取一升，用绵于汤中随手拭之。经验方：郑獬侍御传治气痢。巴豆一两，去皮、心，熬细研，取熟猪肝和丸。空心米饮下，量力加减服之。牛肝尤佳。如食素人，以蒸饼丸服。又方：治耳卒聋。巴豆一粒，蜡裹，针刺令通透用，塞耳中。又方：治箭镞入骨不可拔。取巴豆微熬，与蜣螂同研，涂所伤处，斯须痛定，微痒忍之，待极痒不可忍，便撼动箭镞，即拔之，立出。夏候郸云：初在润州得方，箭镞出后，速以生肌膏敷之。说者云兼治疮。郸得方，后至洪州，旅舍主人妻患背疮呻吟，郸遽用此方：试之，愈。胜金治喉闭，缠喉风。巴豆两粒，纸紧角可通得入鼻，用刀子切断两头，壳子将针穿作孔子，纳鼻中，久即瘥。十全方：治疥疮。

