<!-- { "loadSidebar": true } -->
　　巴豆十粒，火炮过黄色，去皮膜，右顺手研如面，入酥少许，腻粉少许，同研匀，爪破，以竹篦子点药，不得落眼里及外肾上。如熏KT 着外肾，以黄丹涂，甚妙。初虞方：治药毒秘效。巴豆（去皮，不出油）、马牙硝等分，合研成膏。

　　冷水化一弹子许，服瘥。贾相公：进过牛经，牛有卒疫，动头打肋者。以巴豆两个，去皮捣末，生油二两，淡浆水灌之瘥。

　　卷第十四

　　蜀椒

　　蜀椒　味辛，温、大热，有毒。主邪气咳逆，温中，逐骨节皮肤死肌，寒湿痹痛，下气，除六腑寒冷，伤寒温疟大风汗不出，心腹留饮宿食，肠 下痢，泄精，女子字乳余疾，散风邪瘕结，水肿黄胆，鬼疰蛊毒，杀虫、鱼毒。久服之头不白，轻身增年。开腠理，通血脉，坚齿发，调关节，耐寒暑，可作膏药。多食令人乏气，口闭者杀人。一名巴椒，一名 （音唐） （音毅）。生武都川谷及巴郡。八月采实，阴干。（杏仁为之使，畏款冬。）

　　陶隐居云：出蜀都北部，人家种之。皮肉浓，腹里白，气味浓。江阳、晋原及建平间亦有而细赤，辛而不香，力势不如巴郡。巴椒有毒不可服，而此为一名，恐不尔。又有秦椒，黑色，在中品中，凡用椒，皆炙微熬之令汗出，谓为汗椒。令有势力。椒目，冷。别入药用。不腹胀满，利小便。今椒出金州西城者阳善。臣禹锡等谨按尔雅疏云： 者，大椒之别名。郭云：今椒树丛生实大者，名为。《诗·唐风》云：椒聊且。陆机云：椒树似茱萸，有针刺。叶坚而滑，蜀人作茶，吴人作茗，皆合煮山间有椒，谓之竹叶椒。其树亦如蜀椒，少毒，热，不中合药也。可豚最佳香。东海诸岛上亦有椒树，枝、叶皆相似，子长不圆，甚香，其味似桔皮，岛上獐、鹿食此椒叶，其肉自然作椒、桔香。药性论云：蜀椒，使，畏雄黄。

　　又名陆拨，有小毒。能治冷风顽头风，下泪，腰脚不遂，虚损留结，破血，下诸石水，能治嗽，主腹内冷而痛，除齿痛。又云椒目，使，治十二种水气。味苦、辛，有小毒。主和巴豆、菖蒲、松脂以蜡溶为筒子，纳耳中，抽肾气虚，耳中如风水鸣，或如打钟磬之声，卒暴聋，一日一易，若神验。日华子云：汉椒，破症结，开胃，治天行时气温疾，产后宿血，治心腹气，壮阳，疗阴汗，暖腰膝，缩小便。椒目主膀胱急。又云椒叶，热，无毒。治贲豚，伏梁气及内外肾钓，并霍乱转筋。和共及葱研，以醋汤拌并得。

　　图经曰：蜀椒，生武都川谷及巴郡，今归、峡及蜀川、陕洛间人家多作园圃种之。高四、五刺。叶坚而滑，可煮饮食，甚辛香。四月结子，无花，但生于叶间，如色，八月采实，焙干。此椒，江淮及北土皆有之，茎、实都相类，但不及蜀中者，皮肉浓、腹里白、气味浓烈耳。服食方：单服椒红补下，宜用蜀椒也。韦宙《独行方》治诸疮，中风者。生蜀椒一升，取少面合搜裹椒，勿令漏气，分作两裹，于 灰火中烧熟，及热出之，刺头作孔，当疮上 着，使椒气射入疮中，冷则易之。须臾疮中出水，及遍体出汗，即瘥。施州又有一种崖椒，彼土人四季采皮入药，云味辛，性热，无毒。主肺气上喘兼咳嗽，并野姜筛末，酒服钱匕，甚效。忌盐下。又有蔓椒条云：生云中川谷及丘冢间。采茎根煮酿酒。陶隐居云：俗呼为 ，似椒 （音党）小，不香耳。今亦无复分别，或云即金椒是也。 子出闽中、江东，其木似樗，茎间有刺，子辛辣如椒。主游蛊，飞尸及腹冷。

　　南人淹藏以作果品，或以寄远。《吴越春秋》云：越以甘蜜丸 （与党同）报吴，增封之礼，然则 之相赠尚矣。

　　雷公云：一名南椒。凡使，须去目及闭口者不用，其椒子先须酒拌令湿蒸，从巳至午，放冷密盖，除向下火四畔，无气后取出，便入瓷器中盛，勿令伤风用也。食疗：云：温。粒大者，主上气咳嗽，久风湿痹。又，患齿痛，醋煎含之。

　　又，伤损成疮中风，以面裹作馄饨，灰中炮度易之。亦治伤损成弓风。

　　又，去久患口疮，去闭口者，以水洗之，以面拌煮作粥，空心吞之三、五匙，饭压之。再服，瘥。又椒，温，辛，有毒。

　　主风邪腹痛，痹寒，温中，去齿痛，坚齿发，明目，止呕逆，灭瘢，生毛发，出汗，下气，通神，去老，益血，利五脏。

　　治生产后诸疾，下乳汁。久服令人气喘促。十月色也。圣惠方：治因热取凉睡，有蛇入口中挽不出肿。生椒末、面、釜下之，以大醋和敷之。千金方：有人阴冷，渐渐冷气入阴囊肿满，恐死，日夜疼闷不得眠。取生椒择之令净，以布帛裹着丸囊，令浓半寸，须臾热气大通，日再易之，取消瘥。肘后方：治金疮中风。蜀椒量疮口大小，用面作馄饨， 火中炮令熟，开一孔，当疮上掩之引风出，可作数枚，以差替换之，妙。又方：蛇毒。以闭口椒并叶捣，敷之止。孙真人云：十月勿食椒，食之损气伤心，令人多忘。又方：治心腹俱痛。以布裹椒薄注上火，熨令椒汗出，良。斗门方：治腹内虚冷，久服驻颜。用生椒择去不拆者，除其黑子，用四十粒，以浆水浸经一宿，尽令口合，空心新汲水下。去积年冷，暖脏腑，久服则能驻颜，黑发，明目，令人思饮食，妙。胜金方：治好食生茶。用椒末不限多少，以糊丸如梧子大，茶下十丸。深师方：治手足皴裂。椒四合，水煮之，去滓渍之，半食顷，出令燥，须臾复浸，干，涂羊、猪髓脑，极妙。姚和众：治小儿水泻、奶疳。椒一分，去目为末，酥调之，少少敷脑上，日可三度。谭氏：治小儿水泻椒红散，及人年五十以上患泻。用椒二两，醋二升，煮醋尽，慢火焙干为末，瓷器贮之。每服二钱匕，酒或米饮下之。又方：治漆疮。汉椒汤洗之，即愈。援神契椒、姜御瘟，补益聪明。

　　衍义曰：蜀椒，须微炒使汗出，又须去附红黄壳。去壳之法：先微炒，乘热入竹筒中，以梗更拣，更舂，以尽为度。凡用椒须如此。其中子谓之椒目，治盗汗尤功。将目微炒，捣为极细末，用半钱匕，以生猪上唇煎汤一合，调，临睡服，无不效。盖椒目

　　卷第十四

　　皂荚

　　皂夹　味辛、咸，温，有小毒。主风痹死肌邪气，风头泪出，利九窍，杀精物，疗腹胀满，消谷，除咳嗽，囊结，妇人胞不落，明目，益精。可为沐药，不入汤。生雍州川谷及鲁邹县，如猪牙者良。九月、十月采荚，阴干。（柏实为之使，恶麦门冬，畏空青、人参、苦参。）

　　陶隐居云：今处处有，长尺二者良。俗人见其皆有虫孔而未尝见虫形，皆言不可近，令人恶病，殊不尔。其虫状如草菜上青虫，荚微欲黑便出，所以难见尔。但取青荚生者看，自知之。唐本注云：此物有三种：猪牙皂荚最下，其形曲戾薄恶，全无滋润，洗垢不去；其尺二寸者，粗大长虚而无润；若长六、七寸，圆浓节促直者，皮薄多肉，味浓大好。臣禹锡等谨按药性论云：皂荚，使。主破坚症，腹中痛，能堕胎。又曰：将皂荚于酒中，取尽其精，于火内煎之成膏，涂帛，贴一切肿毒，兼能止疼痛。陈藏器云：鬼皂荚作浴汤，去风疮疥癣，挪叶去衣垢，沐头长发。生江南泽畔，如皂荚，高一、二尺。日华子云：皂荚，通关节，除头风，消痰，杀劳虫，治骨蒸，开胃及中风口噤。入药去皮、子，以酥炙用。

　　图经曰：皂荚，出雍州川谷及鲁邹县，今所在有之，以怀、孟州者为胜。木极有高硕者。

　　此有三种：《本经》云：形如猪牙者良。陶注云长尺二者良。唐注云长六寸，圆浓节促直者，皮薄多肉味浓，大好。今医家作疏风气丸、煎多用长皂荚，治齿及取积药多用猪牙皂荚，所用虽殊，大抵性味不相远。九月、十月采荚，阴干用。张仲景治杂病方，咳逆上气，唾浊但坐不得卧，皂角丸主之。皂荚杵末，一物以蜜丸大如梧子，以枣膏和汤服一丸，日三、夜一服。崔元亮《海上方》疗腹胀满欲瘦病者。猪牙皂角相续量长一尺，微火煨，去皮、子，捣筛，蜜丸大如梧子。欲服药先吃煮羊肉两脔，呷汁三两口，后以肉汁下药十丸，以快利为度。觉得力，更服，以利清水即停。瘥后一月以来，不得食肉及诸油腻。又治热劳。以皂荚长一尺续成者亦可，须无孔成实者，以土酥一大两微微涂，于火上缓炙之，不得令酥下，待酥尽即捣筛，蜜丸如梧子大。每日空腹饮下十五丸，渐增至二十丸。重者不过两剂瘥。其初生嫩叶芽，以为蔬茹更益人。核中白肉亦入治肺药。又，炮复选中黄心嚼饵之，治膈痰，吞酸。又，米醋熬嫩刺针作浓煎，以敷疮癣，有奇效。

　　雷公云：凡使，须要赤腻肥并不 者，然用新汲水浸一宿了，用铜刀削上粗皮，用酥反复炙，酥尽为度。然出捶之，去子捣筛。皂荚一两，酥二分，子收得。拣取圆满坚硬不蛀者，用瓶盛下水于火畔煮，待泡熟，剥去硬皮一重了，取向里白嫩肉两片，去黄，其黄消人肾气。将白两片用铜刀细切，于日中干用。圣惠方：治时气三日，头痛烦热。用皂角烧作灰为末，非时新汲水一中盏，生姜汁、蜜各少许，和二钱服之。先用暖水淋浴后服药，须臾汗出愈。外台秘要治卒中风口 。以皂角五两，去皮为末，以三年大醋和。右 涂左，左 涂右，干更敷之，瘥。又方：龋齿方：捣皂角去皮，炙为末，涂齿上，吐之。又方：溺死一宿者尚活，捣皂角纸裹，纳下部，须臾出水即活。千金方： 鼻。炙皂角末如小豆，以竹管吹鼻中。又方：鬼魇不悟。皂荚末刀圭起死人。又方：难产。吞皂角子二枚，立瘥。肘后方：卒肿满身面洪。用皂角剥炙令黄，锉三升，酒一斗渍，合器煮令沸，服一升，日三服，频作。又方：小儿身上恶疮。先以皂角水洗，拭干。以少油麻捣烂，敷，焦即瘥。

