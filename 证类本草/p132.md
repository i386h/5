<!-- { "loadSidebar": true } -->
　　经验方：治食气遍身黄肿，气喘，食不得，心胸满闷。不蛀皂角（去皮及子，涂好醋炙令焦为末）一钱匕，巴豆七枚（去油、膜），二件以淡醋及研好墨，为丸如麻子大，每服三丸，食后一日增一丸，以利为度。如常服，消酒食。梅师方：治霍乱转筋。皂荚末，吹一小豆鼻中，得嚏便瘥。又方：治卒外肾偏疼。皂荚和皮为末，水调敷之良。孙真烧皂荚细研，粥饮下三钱，立通。又方：伤寒无问阴阳神验方：以皂角一挺（肥者），烧令赤为末，以水五合阴阳伤寒以酒和服。又方：治腰脚不覆地。取子一千二百个，净洗令干，少酥熬令香子、酸枣子汤下三十丸。又方：治卒死，以末吹入鼻中。又方：治魇，以末吹鼻中。斗门方：治卒头痛。以皂角末，吹入鼻中，令嚏则止。简要济众：治中风口噤不开，涎潮吐方：用皂角一挺去皮，涂色，为末。每服一钱匕，非时温酒服。如气实脉盛，调二钱匕。如牙关不开，用白梅揩齿，口开即灌药，以吐出风涎瘥。

　　博济方：治皂荚水并恶水入口内，热痛不止。以皂荚子烧存性一分，沙糖半两，先杀研皂子令细，续入沙糖匀和如膏，含之。十全方：治牙疼。用不救方：以皂荚去皮、子，下，须臾便破，少血出，即愈。孙尚药：治卒中风，昏昏若醉，形体昏闷，四肢不收，或倒或不倒，或口角似利，微有涎出，斯须不治，便为大病，故伤人也。此证风涎潮于上，膈痹气不通，宜用救急稀涎散。猪牙皂角四挺，须是肥实不 ，削去黑皮，晋矾一两，光明通莹者，二味同捣罗为细末。再研为散。如有患者，可服半钱，重者三字匕，温水调灌下。不大呕吐，只是微微涎稀冷，出或一升、二升。当时惺惺次缓而调治。不可便大段吐之，恐过伤人命。累经效不能尽述。感应神仙传：崔言者，职隶左亲骑军，一旦得疾，双眼昏，咫尺不辨人物，眉发自落，鼻梁崩倒，肌肤有疮如癣，皆为恶疾，势不可救。因为洋州骆谷子归寨使，遇一道流，自谷中出，不言名姓，授其方：曰：皂角刺一、二斤为灰，蒸久晒研为末。食上浓煎大黄汤调一钱匕，服。一旬鬓发再生，肌肤悦润，愈，眼目倍常明。得此方：后却入山，不知所之，又铁砧以 金银，虽百衍义曰：皂荚，其子炒，舂去赤皮、仁。将骨浸软，煮熟，以糖渍之，可食。甚疏导五脏风热壅。其荚不 肥者，微炙，为末一两，入生白矾末半两，腻粉半两。风涎潮塞气不通，水调则须吐涎。凡用白矾者，分隔下涎也。又暑中湿热时，或久雨，合苍术烧，辟温疫邪湿气。

　　卷第十四

　　诃梨勒

　　诃梨勒　味苦，温，无毒。主冷气，心腹胀满，下食。生交、爱州。

　　唐本注云：树似木 （音患），花白。子形似栀子，青黄色，皮肉相着。水摩或散服之。

　　（唐本先附）臣禹锡等谨按萧炳云：诃梨勒，苦、酸。下宿物，止肠 久泄，赤白痢。波斯舶上来者，六路，黑色，肉浓者良。药性论云：诃梨勒，使，亦可单用，味苦、甘。能通利津液，主破胸膈结气，止水道，黑髭发。日华子云：消痰下气，除烦治水，调中，止泻痢，霍乱，贲豚肾气，肺气喘急，消食开胃，肠风泻血，崩中带下，五膈气，怀孕未足月人漏胎，及胎动欲生，胀闷气喘。并患痢人后分急痛，并产后阴痛，和蜡烧熏及热煎汤熏，通手后洗。

　　图经曰：诃梨勒，生交、爱州，今岭南皆有，而广州最盛。株似木 ，花白。子似栀子，青黄有四、五十株，子极小而味不涩，皆是六路。每岁州贡，只以此寺者。寺有古井，木根蘸水，水味不咸。每子熟时，有佳客至，则院僧煎汤以延之。其法用新摘诃子五枚，甘草一寸，皆碎破，汲木下井水同煎，色若新茶。今其寺谓之干明，旧木犹有六、七株。古井亦在。南海风俗尚贵此汤，然煎之不必尽如昔时之法也。诃梨勒主痢，《本经》不载。张仲景治气痢。

　　以诃梨勒十枚，面裹 灰火中煨之，令面黄熟，去核细研为末，和粥饮顿服。又，长服方：诃梨勒、陈桔皮、浓朴各三大两，捣筛蜜丸，大如梧子。每服二十丸至三十丸。唐·刘禹锡《传信方》云：予曾苦赤白下，诸药服遍久不瘥，转为白脓。令狐将军传此法：用诃梨勒三枚上好者，两枚炮取皮，一枚生取皮，同末之，以沸浆水一两合服之，淡水亦得。若空水痢，加一钱匕甘草末；若微有脓血加二匕；若血多加三匕，皆效。又取其核，入白蜜研，注目中，治风赤涩痛，神良。其子未熟时，风飘堕者，谓之随风子，曝干收之。彼人尤珍贵，益小者益佳。治痰嗽，咽喉不利。含三数枚，殊胜。

　　海药：云按徐表《南州记》云：生南海诸国。味酸、涩，温，无毒。主五鬲气结，心腹虚痛，赤白诸痢，及呕吐，咳嗽。并宜使皮其主嗽，肉炙治眼涩痛。方家使陆路诃梨勒，即六棱是也。按波斯将诃梨勒、大腹等，舶上，用防不虞。或遇大鱼放涎滑水中数里，不通舡也，遂水，可量治气功力者乎。大腹、诃子性焦者是近铛下。故中国种不生，故梵云诃梨恒鸡，谓唐言天堂未并只此也。雷公云：凡使，勿用毗梨勒、庵梨勒、榔精勒、杂路勒，若诃梨勒纹只有六路。或多或少，并是杂路勒，毗路勒个个毗，杂路勒皆圆露，纹或八露至十三路，号曰榔痉。或多或少，并是杂路勒，毗路勒个个毗，杂路勒皆圆露，纹或八露至十三路，号曰榔精勒，多涩，不入用。凡修事，先于酒内浸，然后蒸一伏时。其诃梨勒，以刀削路，细锉焙干用之。外台秘要：治一切风痰，风霍乱，食不消，大便涩。诃梨三枚，捣取皮。和酒顿服，三、五度良。又方：治风热冲项热闷。诃梨一枚以大者，芒硝，同于醋中，搅令消，摩敷热处。经验方：治嗽气嗽久者亦主之。生诃梨一枚，含之咽汁。瘥后口爽，不知食味，却煎槟榔汤一碗服之，立便有味。此知连州银坑官成密方。广济方：治呕逆不能人：治常患气。以诃梨三枚，湿纸裹煨，纸干即剥去核，细嚼。以生乳一升，下之，日三服。又方：治一切气，宿食不消。诃梨一枚，入夜含之，至明嚼咽。集验方：蜀沙门传水痢。以诃梨勒三颗，面裹炮赤去面，取诃梨勒皮捣为末，饭和为丸。米饮空腹下三七丸，已百人见效。子母秘录：治小儿霍乱。诃梨一枚，末。沸汤研一半，顿服，未瘥再服。食医心镜下气消食。并茶曲尘色，着少盐服。广异记云：高仙芝，大食得诃梨勒，长五寸，初置抹肚中，便觉腹中痛，因大利十余行，初为诃梨为祟。待欲弃之。后问大食长老。云：此物人带一切病消，利者出恶物耳。仙芝甚保，天宝末被诛，遂失所在。金光明经流水长者子除病品云：热病下药，服诃梨勒。

　　衍义曰：诃梨勒，气虚人亦宜。缓缓煨熟，少服。此物虽涩肠，而又泄气，盖其味苦涩。

　　卷第十四

　　柳华

　　柳华　味苦，寒，无毒。主风水黄胆，面热黑，痂疥恶疮，金疮。一名柳絮。

　　叶

　　 主马疥痂疮。取煎煮以洗马疥，立愈。又疗心腹内血，止痛。

　　实

　　 主溃痈，逐脓血。

　　子汁

　　 疗渴。生琅邪川泽。

　　陶隐居云：柳，即今水杨柳也。花熟，随风状如飞雪。陈元方：以为譬，当用其未舒时。

　　子亦随花飞，正应水渍汁尔。柳花亦宜贴灸疮。皮、叶疗漆疮。唐本注云：柳与水杨，全不相似。水杨叶圆阔而赤，枝条短硬；柳叶狭长，青绿，枝条长软。此论用柳，不载水杨。水杨亦有疗能，本草不录。树枝及木中虫屑。枝皮味苦，寒，无毒。主痰热淋，可为吐汤。煮洗风肿痒。酒煮含，主齿痛。木中虫屑可为浴汤，主风瘙痒、瘾疹。大效。此人间柳树是也。

　　陶云水杨非也。臣禹锡等谨按药性论云：苦柳华，使。主止血，治湿痹，四肢挛急，膝痛。陈藏器云：柳絮，《本经》以絮为花，花即初发时黄蕊。子为飞絮，以絮为花，其误甚矣。江东人通名杨柳，北人都不言杨。杨树叶短，柳树枝长。

　　日华子云：叶治天行热病，疔疮，传尸骨蒸劳，汤火疮，毒入腹热闷，服金石药人发大热闷，并下水气。煎膏，续筋骨，长肉止痛。牙痛煎含，枝煎汁可消食也。

　　图经曰：柳华、叶、实，生琅邪川泽，今处处有之，俗所谓杨柳者也。《本经》以絮为华。陈藏器云：华即初发黄蕊也，子乃飞絮也。采无时。其枝皮及根亦入药。葛洪治痈疽肿毒，妒乳等多用之。韦宙《独行方》主疔疮及反花疮，并煎柳枝，叶作膏涂之。今人作浴汤、膏今人谓柳为杨柳，非也。《说文》：杨，蒲柳也；柳，小杨也。其类非一。蒲柳其枝劲韧，可为箭 。《左传》所谓董泽之蒲，又谓之 符，即上条水杨是也。今河北沙地多生此，又生水旁，叶粗而白，木理微赤，白杞柳。

　　《郑诗》云：无伐我树杞。陆机云：杞，柳也，其木人以为车毂，共山淇水旁，鱼国汶水旁，纯生杞也。又，《孟子》云：告子曰：以人性为仁义，犹以杞柳为 是也。今人取其细条，火逼令柔韧，屈作箱箧，河朔尤多。又下有赤柽木，生河西沙地。皮赤叶细，即是今所谓柽柳者，又名春柳。《尔雅》曰：柽，河柳。郭璞云：今河旁赤茎小杨。陆机《诗疏》云：皮正赤如绛，一名雨师。枝、叶似松是也。其木中脂，一名柽乳。医方：稀用，故附于此。

　　陈藏器云：絮主止血，治小儿一日、五日寒热，煎柳枝浴。外台秘要：治黄胆。柳枝以水一斗，煮取浓汁半升，服令尽。肘后方：治乳痈，二、三日种痛不瘥，但坚紫色者。用煎柳根皮法云，熬令温熨肿，一宿愈。又方：汤火灼成疮。柳皮烧灰，以粉涂之。又方：取柳白皮细切，以猪脂煎取汁，敷之。

　　孙真人：治牙齿疼。柳枝一握，细锉，入少盐花，浆水煎，含之甚妙。

