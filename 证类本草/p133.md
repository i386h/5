<!-- { "loadSidebar": true } -->
　　集验方：治肿。柳枝如脚指大，长三尺，二十枚，水煮令极热，以故布裹肿处，取汤热洗之，即瘥。子母秘录：小儿丹烦。柳叶一斤，水一斗，煮取三升，去滓，拓洗赤处，日七、八度。斗有脓不出，及痈已结聚。柳根细切熟槌，封之以帛掩，燥即易之。又方：治耳卒风毒肿起。用柳蠹树上虫粪，以水化，取清水调白矾少许，滴入耳中，甚妙。又方：治卒风毒肿，气急痛。以柳白皮一斤，锉，以酒煮令热，帛裹熨肿上，冷再煮易之，甚妙也。古今录验：治齿痛。以杨柳白皮，卷如指许大，含嚼之，以汁渍痛齿根，数过即瘥也。又方：治牙齿风龋。以柳枝锉一升，大豆一升，合炒豆炮尽，于瓷器盛之，清酒三升渍之，经三日，含之频吐。丹房镜源：云：柳胶结砂子。别说云：谨按絮贴灸疮良。飞入池沼，于阴暗处为浮萍，尝以器盛水，置絮其中数日，覆之即成，又多积，可以杆作毡，以代羊毛，极柔软，宜与小儿卧，衍义曰：柳华，《经》曰：味苦。即是初生有黄蕊者也。及其华干，絮方：出，又谓之柳絮。收之，贴灸疮及为茵褥。

　　絮之下连小黑子，因风而起，得水湿处便生，如地疔之类，多不因种生出，盖亦如柳絮兼子而飞。

　　陈藏器之说是。然古人以絮为花，陶隐居亦曰：花随风，状如飞雪。误矣。《经》中有实及子汁，诸家不解，今人亦不见用。注：释氏谓柳为尼俱律陀木，其子极细，如人妄因极小，妄果至大，是知小黑子得因风而起。

　　卷第十四

　　楝实

　　楝实　味苦，寒，有小毒。主温疾伤寒，大热烦狂，杀三虫，疥疡，利小便水道。

　　根

　　 微寒。疗蛔虫，利大肠。生荆山山谷。

　　陶隐居云：处处有。俗人五月五日皆取叶佩之，云辟恶。其根以苦酒摩涂疥，甚良。煮汁作糜食之，去蛔虫。唐本注云：此有两种：有雄有雌，雄者根赤，无子，有毒，服之多使人吐，不能止，时有至死者；雌者根白，有子，微毒。用当取雌者。臣禹锡等谨按药性论云：楝实，亦可单用。主人中大热狂，失心躁闷，作汤浴，不入汤服。日华子云：楝皮，苦，微毒。治游风热毒，风疹恶疮疥癞，小儿壮热，并煎汤浸洗。服食须是生子者。

　　雌树皮一两，可入五十粒糯米煎煮，杀毒，泻多以冷粥止，不泻者以热葱粥发。无子雄树，能吐泻杀人，不图经曰：楝实，即金铃子也。生荆山山谷，今处处有之，以蜀川者为佳。木高丈余，叶密如槐而长。三、四月开花，红紫色，芬香满庭间。实如弹丸，生青熟黄，十二月采实。其根采无时。此种有雌雄。雄者很赤，无子，有大毒；雌者根白，有子，微毒。当用雌者，俗间谓之苦楝子。韦宙《独行方》主蛲虫攻心如刺，口吐清水。取根锉，水煮令浓赤黑色。以汁合雷公云：凡采得后晒干，酒拌浸令湿，蒸，待上皮软，剥去皮，取肉去核。勿单用。其核碎槌，用浆水煮一伏时了用。如使肉，即不使核，使核即不使肉。又花落子，谓之石茱萸。

　　外台秘要方：治长虫。楝实，淳苦酒中渍宿，以绵裹，塞谷道中三寸许，日易之。千金方：治小儿蛔虫，楝木皮削上苍皮，以水煮汁饮，量大小进。又方：蠼 疮。楝树枝皮烧灰，和猪膏敷之。又方：治小儿秃疮及诸恶疮。肘后方：治 若着口。裹东行楝根细锉，水煮浓汁含之数口，吐勿咽。

　　经验方：小儿杀虫，定疼痛。抵圣散：以苦楝二两，白芜荑半两，为末，水一盏，末一钱时服之。又方：治脏毒小血。以苦楝子炒令黄，为末蜜丸。米饮下十丸至二十丸，甚妙。又方：治丈本脏气伤，膀胱连小肠等气。金铃子一百个，汤温浸过去皮，巴豆二百个槌微破，麸二升，同于铜铛内炒，金铃子赤熟为度，放冷取出，去核为末。每服三钱，非时热酒、醋汤调并得，其麸、巴豆不用也。斗门方：治蛔虫咬心，用苦楝治皮煎一大盏服下。

　　又方：治五种虫。以楝皮去其苍者，焙干为末，米饮下二钱匕。又方：治瘾疹，楝皮浓煎浴。

　　荆楚岁时记：云：风俗通，獬豸食楝。又云蛟龙裹楝。

　　卷第十四

　　椿木叶

　　椿木叶　味苦，有毒。主洗疮疥，风疽。水煮药汁用之。皮主疳 。

　　樗木根、叶，尤良。

　　唐本注云：二树形相似，樗木疏、椿木实为别也。今按陈藏器本草云：樗木、味苦，有小毒。皮主赤白久痢，口鼻中疳虫，去疥 ，主鬼疰传尸，蛊毒下血。根皮去鬼气，取一握细切，以童儿小便二升，豉一合，宿浸，绞取汁，煎一沸。三、五日一度服。叶似椿，北人呼为山椿，江东人呼为虎目。叶脱处有痕，如白樗，散木也。（唐本先附）臣禹锡等谨按药性论云：樗白皮，使，味苦，微热，无毒。能治赤白痢，肠滑，痔疾，泻血不住。萧炳云：樗皮，主疳痢，得地榆同疗之，根皮尤良，俗呼为虎眼树。《本经》椿木，殊不相似。孟诜云：椿，温。动风熏十二经脉，五脏六腑，多食令人神昏，血气微。又，女子血崩及产后血不止，月信来多。可取东引细根一大握，洗之，以水一大升煮，分再服，便断。

　　亦止赤带下。又椿，俗名猪椿，疗小儿疳痢，可多煮汁后灌之。又取白皮一握，仓粳米五十粒，葱白一握，甘草三寸，炙豉两合，以水一升，煮取半升，顿服之，小儿以意服之。枝、叶与皮，功用皆同。日华子云：樗皮，温，无毒。止泻及肠风，能缩小便。入药蜜炙用。

　　图经曰：椿木、樗木，旧并不载所出州土，今南北皆有之。二木形干大抵相类，但椿木实而叶香可啖，樗木疏而气臭，膳夫亦能熬去其气。北人呼樗为山椿，江东人呼为鬼目，叶脱处有痕，如樗 子又如眼目，故得此名。其木最为无用，《庄子》所谓吾有大木，人谓之樗，其本拥肿，不中绳墨，小枝曲拳，不中规矩。立于途，匠者罔顾是也。并采无时。

　　《尔雅》云：栲，山樗。郭璞注云：栲似樗，色小白，生山中，因名，亦类漆也。俗语云：、樗、栲、漆，相似如一。

　　《诗·唐风》云：山有栲。陆机疏云：山樗与田樗无异，叶似差狭耳。吴人以其叶为茗。许慎以栲读为糗。今人言栲，失其声耳。然则樗类之别种也。樗根煮汁，主下血及小儿疳痢。亦取白皮和仓粳米，葱白、甘草、豉同煎饮食服，血痢便断。唐·刘禹锡着樗根馄饨法云：每至立秋前后即患痢，或者水谷痢兼腰疼等。取樗根一大两捣筛，以好面捻作馄饨子，如皂荚子大，清水煮。每日空腹服十枚。并无禁忌，神良。

　　食疗：云：主疳痢，杀蛔虫。又名臭椿。若和猪肉、热面频食，则中满，盖壅经脉也。

　　雷公云：椿木根，凡使根，不近西头者上。及不用茎、叶，只用根，采出拌生葱蒸半日，出生葱，细锉，用袋盛挂屋南畔，阴干用。偏利溺涩也。

　　肘后方：治小儿头生白秃，发不生出。椿、楸、桃叶心取汁，敷之，大效。子母秘录经验方：治脏毒亦白痢。香椿净洗刷，剥取皮，晒干，为末。饮下一钱，立效。治小儿疳。椿白皮晒干，二两为末，淘粟米去泔，研浓汁糊和丸，如梧子大。十岁三、四丸，量数加减。一丸纳竹筒中，吹入鼻中，三度瘥。服丸以饮下。杨氏产乳：疗疳痢困重，樗白皮捣面拌作小颗子。日晒少时，又拌，凡三过，水煮至熟，加盐、醋、酒亦得，频服，多少量儿大小。又方：近效疗久痢及疳痢。拣樗根白皮，不限多少，常取土际不用见狗及风，细切，捣如泥，取面捻作馄饨子，如小枣大，勿令破，熟煮吞七枚。重者不过七服。皆空肚。忌油腻、热面、毒物。又方：疳痢晓夜无度者。取樗根浓汁一鸡子壳许，和粟米泔一鸡子许，灌下部，再度即瘥。其验如神。小孩减用之，甚妙。

　　衍义曰：椿木叶，椿、樗皆臭。但一种有花结子，一种无花不实。世以无花不实，木身大，其干端直者为椿。椿用木叶。其有花而荚，木身小，干多迂矮者为樗。樗用根、叶、荚。故曰未见椿上有荚者，唯樗木上有。又有樗鸡，故知古人命名曰不言椿鸡，而言樗鸡者，以显有鸡者为樗，无鸡者为椿，其义甚明。用椿木叶，樗木根、叶，荚者，宜根据此推究。洛阳一女子，年四十六、七，耽饮无度，多食鱼蟹，摄理之方：蔑如也。后以食啖过常，蓄毒在脏，日夜二、三十泻，大便与脓血杂下，大肠连肛门痛不堪任。医以止血痢药不效，又以肠风药则益甚。

　　盖肠风则有血而无脓。凡如此已半年余，气血渐弱，食渐减，肌肉渐瘦。稍服热药，则腹愈痛，血愈下。服稍凉药，即泄注气赢，粥食愈减。服温平药，则病不知。如此将期岁，医告术穷，垂命待尽。或有人教服人参散，病家亦不敢主当，谩与服之，才一服，知。

　　二服，减。三服，脓血皆定。自此不拾服，其疾遂愈。后问其方，云：治大肠风虚，饮酒过度，挟热下痢脓血，疼痛，多日不瘥。樗根白皮一两，人参一两，为末。每用二钱匕，空心以温酒调服。如不饮酒，以温米饮代。忌油腻、湿面、青菜、果子、甜物、鸡、猪、鱼、蒜等。

　　卷第十四

　　郁李仁

　　郁李李仁　味酸，平，无毒。主大腹水肿，面目四肢浮肿，利小便水道。

　　根

　　 主齿龈肿，龋（丘禹切）齿，坚齿，去白虫。一名爵李，一名车下李，一名棣。生高山川谷及丘陵上。五月、六月采根。

　　陶隐居云：山野处处有。子熟赤色，亦可啖之。臣禹锡等谨按蜀本云：甚甘香，有少涩味也云：常棣，一名棣。郭云：今山中有棣树，子如樱桃，可食。《诗·小雅》云：常棣之华。陆机云：许慎曰，白棣树也，如李而小如樱桃，正白，今官园种之。又有赤棣树，亦似白棣，叶如刺榆叶而微圆，子正赤，如郁李而小，五月始熟，关西、天水、陇西多有之。药性论云：郁李仁，臣，味苦、辛。能治肠中结气，关格不通。根治齿痛，宣结气，破结聚。日华子云：郁李仁。通泄五脏，膀胱急痛，宣腰胯冷脓，消宿食，下气。又云根，凉，无毒。治小儿热发，作汤浴，风 牙，浓煎含之。

　　图经曰：郁李仁，《本经》不载所出州土，但云生高山川谷及丘陵上，今处处有之。木高五六尺，枝条、花、叶皆若李；唯子小若樱桃，赤色而味甘、酸，核随子熟。六月采根并实，取核中仁用。陆机《草木疏》云：唐棣，即奥李也。一名雀梅，亦曰车下李。所在山中皆有。

