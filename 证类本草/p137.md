<!-- { "loadSidebar": true } -->
　　图经曰：石南，生华阴山谷，今南北皆有之。生于石上，株极有高硕者。江湖间出，叶如枇杷叶，有小刺，凌冬不凋。春生白花成簇。秋结细红实。关陇间出者，叶似莽草，青黄色，背有紫点，雨多则并生，长及二、三寸。根横细，紫色。无花实，叶至茂密。南北人多移以植庭宇间，阴翳可爱，不透日气。入药以关中叶细者良。二月、四月采叶，四月采实，阴干。《魏王花木记》曰：南方：石南木，取皮中作鱼羹，和之尤美。今不闻用之。

　　下有楠材条，其木颇似石南，而更高硕。叶差小，其材中梁柱，今医方亦稀用之。

　　衍义曰：石南，叶状如枇杷叶之小者，但背无毛，光而不皱。正、二月间开花。冬有二叶为花苞，苞既开，中有十五余花，大小如椿花，甚细碎。每一苞约弹许大，成一球。一花六叶，一朵有七、八球，淡白绿色，叶末微淡赤色。花既开，蕊满花，但见蕊，不见花。花才罢，去年绿叶尽脱落，渐生新叶。治肾衰脚弱最相宜。

　　但京洛、河北、河东、山东颇少，人以此故少用。湖南北、江东西、二浙甚多，故多用，南实今医家绝可用。

　　卷第十四

　　木天蓼

　　木天蓼　味辛，温，有小毒。主症结积聚，风劳虚冷。生山谷中。

　　唐本注云：作藤蔓，叶似柘，花白，子如枣许，无定形，中瓤似茄子，味辛，啖之以当姜、浸服，或以酿酒，去风冷症癖，大效。所在皆有，今出安州、申州。今按陈藏器本草云：木天蓼，今时所用出凤州。树高如冬青，不凋。出深山。人云多服损蓼，岂更藤生？自有藤蓼尔。（唐本先微热，无毒。能治中贼风，口面斜，主冷 癖气块，女子虚劳。

　　图经曰：木天蓼，味辛，温，有小毒。主症结积聚，风劳虚冷。生山谷中。木高二、三丈。三月、四月开花，似柘花。五月采子，子作球形似茼，其球子可藏，作果啖之。亦治诸冷气。苏恭云作藤蔓生者，自是藤天蓼也。又有一种小天蓼，生天目山、四明山，木如栀子，冬不凋。然则，天蓼有三种，虽其状不同，而体疗甚相似也。

　　圣惠方：治风，立有奇效。用木天蓼一斤，去皮，细锉，以生绢袋盛，好酒二斗浸之，春夏一七日、秋冬二七日后开。每空心、日午、初夜各温饮一盏。老幼临时加减。若长服，日只每朝一盏。

　　卷第十四

　　黄环

　　味苦，平，有毒。主蛊毒鬼疰鬼魅，邪气在脏中，除咳逆寒热。一名凌泉，一名大就。生蜀郡山谷。三月采根，阴干。（鸢尾为之使，恶茯苓、防己。）

　　陶隐居云：似防己，亦作车辐理解。《蜀都赋》云：青珠黄环者，或云是大戟花，定非也。用甚稀，市人鲜有识者。

　　唐本注云：此物，襄阳、巴西人谓之就葛。作藤生，根亦葛类，所之。人取葛根，误得食之，吐痢不止，用土浆解乃瘥，此真黄环也。余处亦稀，唯襄阳大有。《本经》用根。今云大戟花非也。其子作角生，似皂荚。

　　花、实与葛同时矣。今园庭种之，大者茎径六、七寸，所在有之。谓其子名野狼跋子。今太常科剑南来者，乃鸡屎葛根，非也。臣禹锡等谨按药性论云：黄环，使，恶干姜，大寒，有小毒。

　　卷第十四

　　益智子

　　益智子　味辛，温，无毒。主遗精虚漏，小便余沥，益气安神，补不足，安三焦，调诸气。

　　夜多小便者，取二十四枚碎，入盐同煎服，有奇验。按《山海经》云：生昆仑国。（今附）

　　臣禹锡等谨按陈藏器云：止呕哕。《广志》云：叶似 荷，长丈余。其根上有小枝，高八图经曰：益智子，生昆仑国，今岭南州郡往往有之。叶似 荷，长丈余。其根旁生小枝，高作穗生其上，如枣许大。皮白，中仁黑，仁细者佳。含之摄涎唾。采无时。卢循为广州刺史，遗刘裕益智粽，裕答以续命汤，是此也。

　　齐民要术云：益智子，鬲涎秽。顾微《广州记》云：益智，叶如 荷，茎如竹箭，子从心出。一枝有十子，子肉白滑，四破去之，或外皮蜜煮为粽，味辛。

　　卷第十四

　　溲（音搜）疏

　　味辛、苦，寒、微寒，无毒。主身皮肤中热，除邪气，止遗溺，通利水道，除下气。可作浴汤。一名巨骨。生熊耳川谷及田野故丘墟地。四月采。（漏芦为之使陶隐居云：李云，溲疏一名杨栌，一名牡荆，一名空疏。皮白中空，时时有节。子似枸杞子，冬月熟，色赤，味甘、苦。末代乃无识者。此实真也。非人篱援之杨栌也。李当之此说，于论牡荆，乃不为大乖，而滥引溲疏，恐斯误矣。又云：溲疏与空疏亦不同。掘耳疑应作熊耳。熊耳，山名，都无掘耳之号。唐本注云：溲疏，形似空疏，树高丈许，白皮。

　　其子八、九月熟，色赤，似枸杞子，味苦，必两两相并，与空疏不同。空疏一名杨栌子，为荚，不似溲疏。今注溲疏、枸杞，虽则相似，然溲疏有刺，枸杞无刺，以此为别尔。臣禹锡等谨按图经文具枸杞条下。

　　卷第十四

　　鼠李

　　鼠李　主寒热，瘰 疮。

　　其皮

　　 味苦，微寒，无毒。主除身皮热毒。一名牛李，一名鼠梓，一名 （音卑）。

　　生田野，采无时。

　　唐本注云：此药一名赵李，一名皂李，一名乌槎。树皮主诸疮，寒热毒痹。子主牛马六畜疮中虫，或生捣敷之，或和脂涂，皆效。子味苦，采取晒干，九蒸。酒渍服三合，日再，能下血及碎肉，除疝瘕积冷气，大良。皮、子俱有小毒。臣禹锡等谨按日华子云：味苦，凉，微毒。治水肿，皮主风痹。

　　图经曰：鼠李，即乌巢子也。《本经》不载所出州土，但云生田野，今蜀川多有之。枝、叶KT黑，其汁紫色，味甘、苦，实熟时采，晒干。九蒸，酒渍服，能下一名牛李。刘禹锡《传信方》主大人口中疳疮并发背，万不失一。用山升，以水五大斗，煎至半日以来，汁浓，即于银、铜器中盛之，重汤煎至一、二升，看稍稠，即于瓷瓶子中盛。少少温含咽之，必瘥。忌酱、醋、油腻、热面，大约不宜食肉。如患发背，重汤煎令极稠，和如膏，以帛涂之疮上，神效。襄州军事柳岸妻窦氏患口疳十五年，齿尽落，龈亦断坏，不可近，用此方：遂瘥。

　　食疗云微寒。主腹胀满。其根有毒，煮浓汁含之治 齿。并疳虫蚀人脊骨者，可煮浓汁灌之良。其肉，主胀满谷胀，和面作饼子，空心食之，少时当泻。其煮根汁，亦空心服一盏，治衍义曰：鼠李，即牛李子也。木高七、八尺，叶如李，但狭而不泽。子于条上四边生，熟则紫黑色，生则青。叶至秋则落，子尚在枝。是处皆有，故《经》不言所出处。今关陕及湖南、江南北甚多。木皮与子两用。

　　卷第十四

　　椰子皮

　　椰子皮　味苦，平，无毒。止血，疗鼻衄，吐逆霍乱，煮汁服之。壳中肉，益气去风。

　　浆

　　 服之主消渴，涂头益发令黑。生安南。树如棕榈，子壳可为器。《交州记》曰：椰子中有浆，饮之得醉。（今附）

　　臣禹锡等谨按日华子云：皮入药炙用。

　　图经曰：椰子，出安南，今岭南州郡皆有之。木似桄榔无枝条，高数丈。叶在木末如束蒲。实如挂物。实外有粗皮，如棕包。次有壳，圆而且坚。里有肤至白如猪肪，浓半寸许，味亦似胡桃。肤里有浆四、五合如乳，饮之冷而氛醺。人多取壳为器，甚佳。不拘时月采，其根皮用。南人取其肉，糖饴渍之，寄至北中作果，味甚佳也。

　　陈藏器理水。《广志》曰，汁有余，清如水，美如蜜，可食之。海药：云谨按《交州记》云名椰子，大如碗许大，外有粗皮，如大腹子、豆蔻之类。内有浆似酒，饮之不醉。主消渴，吐血，水肿，去风热。云南者亦好。武侯讨云南时，并令将士剪除椰树，不令小邦有此异物。多食动气也。

　　衍义曰：椰子，开之有汁如乳，蒸甘香，自别是一种气味。中又有一块瓤，形如瓜蒌，上有细 起，亦白色，但微虚。纹若妇人裙褶，其味如其汁。又，着壳一重白肉，剐取之，皆可与瓤、糖煎为果汁，色如白酒，其味如瓤。然谓之酒者。好事者当日强名之。取其壳为酒器，如酒中有毒，则酒沸起。今人皆漆其里，则全失用椰子之意。

　　卷第十四

　　枳（音止）（音矩）

　　味甘，平，无毒。主头风，小腹拘急。一名木蜜。其木皮，温，无毒。

　　主五痔，和五脏。以木为屋，屋中酒则味薄，此亦奇物。

　　唐本注云：其树径尺，木名白石，叶如桑柘。其子作房似珊瑚，核在其端，人皆食之。

　　（唐本先附）臣禹锡等谨按蜀本云：字或单作枸（音矩）。云木名，出蜀，近酒能薄酒味，江南人呼谓之木蜜也。

　　图经文具接骨木条下。

　　食疗云多食发蛔虫。昔有南人修舍用此，误有一片落在酒瓮中，其酒化为水味。荆楚岁时记云《诗》有 羞。《广雅》枳实如珊瑚，十一月采，是白石木子，山中多有之。盐荷裹一冬储备，又以辟虫毒。

　　卷第十四

　　小天蓼

　　味甘，温，无毒。主一切风虚赢冷，手足疼痹，无论老幼轻重，浸酒及煮汁服之。

　　日，觉皮肤间风出如虫行。

　　生天目山、四明山。树如栀子，冬不凋，野兽食之。更有木天蓼，出山南。大树。今市人货之云：久服促寿，当是其逐风损气故也。《本经》有木天蓼天蓼。江淮南山间，有木天蓼。

　　痹，腰脚疼冷。取皮酿酒即是苏引为天蓼注者。夫如是，则有三天蓼，俱能逐风，其中优劣，小者最为胜。（今附）

　　图经文具木天蓼条下。

　　卷第十四

　　小柏

　　味苦，大寒，无毒。主口疮疳 ，杀诸虫，去心腹中热气。一名山石榴。

　　唐本注云：其树枝、叶与石榴无别，但花异，子细黑圆如牛李子尔。生山石间，所在皆有，襄阳岘山东者为良。陶于柏木附见二种，其一是此。陶云皮黄，其树乃皮白。今太常所贮乃叶多刺者，名白剌柏，非小柏也。今注陈藏器本草云：凡是柏木皆皮黄。今既不黄，而自然非柏。小 如石榴，皮黄，子赤如枸杞子，两头尖，人锉枝以染黄。若云子黑而圆，恐是别物，非小柏也。（唐本先附）

　　图经文具柏木条下。

　　卷第十四

　　荚（音迷）

　　味甘、苦，平，无毒。主三虫，下气消谷。

　　唐本注云：叶似木槿及似榆，作小树，其子如溲疏，两两相并，四四相对，而色赤味甘。

　　煮以饲小儿杀蛔虫。不入方用。陆机《草木疏》名击迷，一名羿先。

