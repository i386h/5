<!-- { "loadSidebar": true } -->
　　盖檀、榆之类也。所在山谷有之。今按陈藏器本草云：荚 ，主六畜疮中蛆，煮汁作粥灌之，蛆立出。皮堪为索。生北土山林间。（唐本先附）

　　卷第十四

　　紫荆木

　　紫荆木　味苦，平，无毒。主破宿血，下五淋，浓煮服之。今人多于庭院间种者，花艳可爱。（今附）

　　臣禹锡等谨按陈藏器云：紫珠，寒。主解诸毒物，痈疽喉痹，飞尸蛊毒，肿下 ，蛇虺、并煮汁服。亦煮汁洗疮肿，除血长肤。一名紫荆。树似黄荆，叶小无桠，非田氏之荆也。至秋子熟，正紫，圆如小珠。

　　生江东，林泽间有之。日华子云：紫荆木、通小肠。皮、梗同用。花功用亦同。

　　图经曰：紫荆，旧不着所生州郡，今处处有之，人多于庭院间种植。木似黄荆，叶小无桠，花深紫可爱。或云田氏之荆也。至秋子熟，如小珠，名紫珠。江东林泽间尤多。

　　衍义曰：紫荆木，春开紫花，甚细碎，共作朵生，出无常处。或生于木身之上，或附根土之下，直出花；花罢叶出，光紧，微圆。园圃间多植之。

　　卷第十四

　　紫真檀

　　味咸，微寒。主恶毒，风毒。

　　陶隐居云：俗人摩以涂风毒诸肿，亦效。然不及青木香。又主金疮止血，亦疗淋用之。

　　唐本注云：此物出昆仑盘盘国也。虽不生中华，人间遍有之也。臣禹锡等谨按日华子云：紫真陈藏器云檀树如檀。出海南。本功外，心腹痛，霍乱，中恶，鬼气，杀虫。外台秘要止血止痛至妙。凡裹缚疮，用故布帛，不宽不急，如系衣带即好。千金方：治一切肿。以紫檀细碎，大醋和敷肿上，梅师方：治金疮止血。急刮真紫檀末，敷之。

　　卷第十四

　　乌臼木根皮

　　味苦，微温，有毒。主暴水，症结积聚。生山南平泽。

　　唐本注云：树高数仞，叶似梨、杏。花黄白。子黑色。今按陈藏器本草云：乌臼叶好染皂。子多取压为油，涂头令黑变白，为灯极明。服一合，令人下痢，去阴下水。（唐本先附）臣禹锡等谨按日华子云：乌臼根皮，凉。治头风，通大小便。以慢火炙令脂汁尽，黄干后用。

　　斗门方：治大便不通。用乌臼木方：停一寸来，劈破，以水煎取小半盏，服之立通。不用多吃。其功神圣，兼能取水。

　　衍义曰：乌臼，叶如小杏叶，但微薄而绿色差淡。子，八、九月熟，初青后黑，分为三瓣。取子出油，然灯及染发。

　　卷第十四

　　南藤

　　南藤　味辛，温，无毒。主风血，补衰老，起阳，强腰脚，除痹，变白，逐冷气，排风邪。

　　亦煮汁服，亦浸酒。冬月用之。生根据南树，故号南藤，茎如马鞭有节，紫褐色。一名丁公藤。生南山山谷。《南史》：解叔谦，雁门人。母有疾，夜于庭中稽颡祈告，闻空中云：得丁公藤治即瘥。访医及本草皆无。至宜都山中，见一翁伐木，云是丁公藤，疗风。乃拜泣求得之及渍酒法。受毕，失翁所在。母疾遂愈。（今附）

　　图经曰：南藤即丁公藤也。生南山山谷，今出泉州、荣州。生根据南木，故名南藤。苗如马鞭有节，紫褐色，叶如杏叶而尖。采无时。此下又有千金藤云：生北地者根大如指，色黑似漆。生南土者，黄赤如细辛。又有 藤子，生广南山林间。木如通草藤，三年方熟，紫黑色。一名象豆。今医家并稀用，故但附于其类。

　　陈藏器云气味辛烈，亦磨服之。变白不老，出蓝田。八月采，晒干用。

　　卷第十四

　　盐麸子

　　味酸，微寒，无毒。除痰饮瘴疟，喉中热结喉痹，止渴，解酒毒黄胆，飞尸蛊毒，寒热，痰嗽，变白，生毛发。

　　取子干捣为末食之，岭南人将以防瘴。

　　树白皮

　　 主破血，止血，蛊毒，血痢，杀蛔蛊。并煎服之。

　　根白皮

　　 主酒疸。捣碎，米泔浸一宿，平旦空腹温服一、二升。

　　叶如椿，生吴、蜀山谷。子秋熟为穗，粒如小豆。上有盐似雪，食之酸咸止渴。一名叛奴盐，（今附）

　　臣禹锡等谨按陈藏器云：子主头风白屑效。日华子云：盐麸叶上球子，治中蛊毒，毒药，同。

　　陈藏器云蜀人为之酸桶。《博物志》云：酸桶，七月出穗，蜀人谓之主音，穗上有盐着，可人谓之为盐也。

　　卷第十四

　　杉材

　　杉树　微温，无毒。主疗漆疮。

　　陶隐居云：削作柿煮，以洗漆疮。无不即瘥。又有鼠查，生去地高尺余许，煮以洗漆多瘥。又有漆姑，叶细细，多生石边。亦疗漆疮。其鸡子及蟹，并是旧方。唐本注云：杉材木，水锡等谨按日华子云：味辛。

　　治风毒，贲豚，霍乱，止气。并煎汤服并淋洗，须是油杉及臭者良。

　　图经曰：杉材，旧不载所出州土，今南中深山中多有之。木类松而劲直，叶附枝生，若剌针。《尔雅》云： （音彼），（与杉同）。郭璞注云： 似松，生江南。可以为船及棺材，作柱用作桶板，甚耐水。医师取其节煮汁，浸捋香港脚，殊效。唐·柳柳州纂《救三死方》云：元和十二年二月得香港脚，夜半痞绝，胁有块，大如石，且死，因大寒节一大升，桔叶（切）一大升（北地无叶，可以皮代之），大腹槟榔七枚（合子碎子），童子小便三大升，共煮取一大升半，分两服。若一服得快利，即停后服。以前三死，真死矣。会有教者，皆得不死。恐他人不幸有类余病，故传焉。又杉菌，出宜州，生积年杉木上，若菌状。云：味苦，性微温。主心脾气疼及暴心痛。采无时。

　　斗门方：治霍乱。用黄杉木劈开作片一握，以水浓煎一盏，服之，瘥。

　　衍义曰：杉，其干端直，大抵如松，冬不凋，但叶阔成枝。庐山有万杉寺，即此杉也。

　　作屑煮汁，浸洗香港脚肿满。

　　今处处有。

　　卷第十四

　　接骨木

　　接骨木　味甘、苦，平，无毒。主折伤，续筋骨，除风痒，龋齿，可作浴汤。

　　唐本注云：叶如陆英，花亦相似。但作树高一、二丈许，木轻虚无心。斫枝插便生，人家亦种之。一名木蒴 。所在皆有之。（唐本先附）臣禹锡等谨按陈藏器云：接骨木，有小毒。

　　根皮主痰饮，下水肿及痰疟。煮服之，当痢下及吐，不可多服。叶主疟。小儿服三叶，大人服吐为度。《本经》云：无毒误也。

　　图经曰：接骨木，旧不着所出州土，今近京皆有之。木高一、二丈许。花、叶都类陆英、水芹辈，故一名木蒴 。其木轻虚无心。斫枝插土便生，人家亦种之。叶主疟，研绞其汁饮之，得吐乃瘥。大人七叶，小儿三叶，不可过多也。又上有枳 条云：其木径尺，木名白石，叶如桑柘，其子作房似珊瑚，核在其端，人多食之。即《诗·小雅》所谓南山有枸是也。陆机云：枸，枝枸也。木似白杨，所在山中皆有，枝枸不直，啖之甘美如饴。八、九月熟，谓之木蜜。本从南方来。能败酒。若以为屋柱，则一屋之酒皆薄。

　　产书云治产后心闷，手脚烦热，气力欲绝，血晕连心头硬，及寒热不禁。接骨木破之如算子一握，以水一升，煎取半升，分温两服。或小便数，恶血不止，服之即瘥。此木煮之三遍，其力一般。此是起死人方。

　　卷第十四

　　枫（音风）柳皮

　　味辛，大热，有毒。主风，龋齿痛。出原州。

　　唐本注云：叶似槐，茎赤根黄。子六月熟，绿色而细。剥取茎皮用之。（唐本先附）

　　陈藏器云性涩。止水痢。苏云：下水肿，肿非涩药所治有殊，苏为误矣。又云有毒。转明其谬，水煎止痢为最。梅师方：治中热游及水烧，除外痛。以柳白皮，烧为末敷之。兼治炙疮亦同，妙。斗门方：治白虎风，所患不已，积年久治无效，痛不可忍者。用脑、麝不限多少，细锉焙干。浸酒常服，以醉为度，即瘥。今之寄生枫树上者方堪用，其叶亦可制砒霜粉，尤

　　卷第十四

　　赤爪（侧绞切）木

　　味苦，寒，无毒。主水痢，风头身痒。生平陆，所在有之。

　　实

　　 味酸，冷，无毒。汁服，主水痢，沐头及洗身上疮痒。一名羊 ，一名鼠查。

　　唐本注云：小树生，高五、六尺。叶似香 ，子似虎掌爪，大如小林檎，赤色。出山南申、安、随等州。（唐本先附）

　　陈藏器云陶注于松条中。鼠查一名羊 ，即赤爪也。煮汁洗漆疮效。《尔雅》云：栎，其实。有 草，自裹其子房生为 。又爪木一名羊 ，一名鼠查 ，此乃名同耳。 似小查而赤，人食之。生高原。

　　卷第十四

　　桦木皮

　　味苦，平，无毒。主诸黄胆，浓煮汁饮之良。堪为烛者，木似山桃，取脂烧辟鬼。

　　（今附）

　　臣禹锡等谨按陈藏器云：晋中书令王 伤寒身验方：中作KT 字，浓煮汁冷冻饮料。主伤寒时行，灵苑方：治乳痛，痈初发肿痛，结硬欲破脓。令一服瘥。以北来真桦皮，无灰酒服方寸匕，就之卧，及觉已瘥。

　　衍义曰：桦木皮，烧为黑灰，合他药治肺风毒。及取皮上有紫黑花匀者，裹鞍、弓、镫。

　　卷第十四

　　藤子

　　味涩、甘，平，无毒。主蛊毒，五痔，喉痹及小儿脱肛，血痢，并烧灰服。泻血宜服一枚，以刀剜内瓤，熬研为散。空腹热酒调二钱，不过三服必效。又宜入澡豆，善除，其壳用贮丹药，经载不坏。按《广州记》云：生广南山林间，树如通草藤也。三年方始熟，紫黑色。一名象豆。（今附）

　　臣禹锡等谨按日华子云：治飞尸，入药炙用。

　　图经文具南藤条下。

　　衍义曰： 藤子，紫黑色，微光，大一、二寸，圆扁。治五痔有功。烧成黑灰，微存性，米饮调服。人多剔去肉，作药瓢，垂腰间。

　　卷第十四

　　榧（音匪）实

　　味甘，无毒。主五痔，去三虫蛊毒，鬼疰。生永昌。

　　陶隐居云：今山东阳诸郡，食其子，疗寸白虫。唐本注云：此物是虫部中彼子也。《尔雅》云： ，杉也。其树大连抱，高数仞。叶似杉，其木如柏，作松理，肌细软，堪为器用也。

　　今注彼子与此殊类，既未知所用，退入有名无用。臣禹锡等谨按孟诜云：平。多食一、二升，佳。不发病，令人能食消谷，助筋骨，行营卫，明目轻身。

　　食疗云治寸白虫，日食七颗，七日满，其虫皆化为水。

　　外台秘要治白虫。榧子一百枚，去皮，只然啖之，能食尽佳。不然，啖五十枚亦得。经宿虫消下。

　　衍义曰：榧实，大如橄榄，壳色紫褐而脆，其中子有一重粗黑衣，其仁黄白色，嚼久渐甘美。五痔人常如果食之，愈。过多则滑肠。

　　卷第十四

　　栾荆

