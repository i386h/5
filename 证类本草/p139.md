<!-- { "loadSidebar": true } -->
　　栾荆　味辛、苦，温，有小毒。主大风，头面手足诸风，癫痫狂痉，湿痹寒冷疼痛。俗方：大用之，而本草不载，亦无别名。但有栾花，功用又别，非此花也。

　　唐本注云：按其茎、叶都似石南，干亦反卷，经冬不死，叶上有细黑点者，真也，今雍州所用者是。而洛州乃用石荆当之，非也。（唐本先附）臣禹锡等谨按药性论云：栾荆子，君，恶石膏，味甘、辛，微热，无毒。能治四肢不遂，主通血脉，明目，益精光。决明为使。

　　图经曰：栾荆，旧不着所出州郡，今生东海及淄州、汾州。性温，味苦，有小毒。苗叶主大狂痉痹冷病。苏恭云：茎、叶都似石南，干亦自反，经冬不凋，叶上有细黑点者，真也。今诸郡所上者，枝茎白，叶小圆而青色，颇似榆叶而长，冬夏不枯。六八月采子。与地沥青同熬，涂驼畜疮疥或淋炸药中用之，亦名顽荆。

　　衍义曰：栾荆，即前所谓牡荆也，不合更立此条。况《本经》元无栾荆，已具蔓荆实条中。

　　卷第十四

　　扶木皮

　　味苦，平，有小毒。去风血，香港脚疼痹， 损瘀血，痛不可忍。取白皮火炙，酒浸服之，和五木皮煮作汤，捋香港脚疼肿，杀瘃（陟玉切）虫风瘙。烧作灰置酒中，令味正，经时不败。生江南山谷。树大十数围，无风叶动华反而后合。《诗》云：棠棣之华偏其反。而郑注云：棠棣， 也，亦名 杨。崔豹云： 杨，圆叶弱蒂，微风大摇。（新补 见陈藏器。）

　　卷第十四

　　木鳖子

　　木鳖子　味甘，温，无毒。主折伤，消结肿恶疮，生肌，止腰痛，除粉刺 ，妇人乳痈，肛门肿痛。藤生。叶有五花，状如薯蓣，叶青色面光。花黄。其子似栝蒌而极大，生青，熟红，肉上有刺。其核似鳖，故以为名。出郎州及南中。七、八月采之。（今附）

　　臣禹锡等谨按日华子云：醋摩消肿毒。

　　图经云木鳖子，出郎州及南中，今湖、岭诸州及杭、越、全、岳州亦有之。春生苗，作蔓，叶有五花，状如山芋，青色面光。四月生黄花，六月结实，似栝蒌而极大，生青，熟红，肉上有刺。其核似鳖，故以为名。每一实，有核三、四十枚，八月、九月采。岭南人取嫩实及苗叶作茹蒸食之。

　　孙用和治痔方：以木鳖子三枚，去皮杵碎，砂盆内研如泥，以百沸汤一大碗，以上入盆器内，坐上熏之至通，手即洗，一日不过三、二次。

　　衍义曰：木鳖子，蔓生，岁一枯。叶如蒲桃，实如大栝蒌，熟则红黄色，微有刺，不能刺人。

　　九月、十月熟，实中之子曰木鳖子。但根不死，春旋生苗，其子一头尖者为雄。凡植时，须雌雄相合，麻缕缠定；及其生也，则去其雄者，方结实。

　　卷第十四

　　药实根

　　味辛，温，无毒。主邪气，诸痹疼酸，续绝伤，补骨髓。一名连木。生蜀郡山谷。

　　采无时。

　　唐本注云：此药子也，当今盛用，胡名那绽，出通州、渝州。《本经》用根。恐误载根字。子、味辛，平，无毒。主破血，止痢，消肿，除蛊疰蛇毒。树生，叶似杏，花红白色，子肉味酸、甘，用其核仁。

　　图经文具黄药条下。

　　卷第十四

　　钓藤

　　钓藤　微寒，无毒。主小儿寒热，十二惊痫。

　　陶隐居云：出建平。亦作吊藤字。唯疗小儿，不入余方。唐本注云：出梁州。叶细长，茎间有刺，若钓钩者是。臣禹锡等谨按蜀本云：味苦。药性论云：钓藤，臣，味甘，平。能主小儿惊啼，螈 热拥。日华子云：治客忤胎风。

　　图经曰：钓藤，《本经》不载所出州土，苏恭云：出梁州，今亦兴元府有之。叶细茎长，节间有刺若钓钩。三月采。字或作吊。葛洪治小儿方：多用之。其赤汤治卒得痫，用吊藤、甘草二合。服如小枣大，日五、夜三。大良。又《广济》及《崔氏方》吊藤皮。

　　衍义曰：钓藤，中空，二《经》不言之。长八、九尺，或一、二丈者。湖南、北，江南、江西山中皆有。小人有以穴隙间致酒瓮中盗取酒，以气吸之，酒既出，涓涓不断。专治小儿惊热

　　卷第十四

　　栾华

　　栾华　味苦，寒，无毒。主目痛泪出，伤 ，消目肿。生汉中川谷。五月采。（决明为之使。）

　　唐本注云：此树，叶似木槿而薄细，花黄似槐而小长大。子壳似酸浆，其中有实如熟豌豆，圆黑坚硬，堪为数珠者，是也。五月、六月花可收，南人取合黄连作煎，疗目赤烂，大效。

　　花以染黄色，甚鲜好。

　　图经曰：栾华，生汉中川谷，今南方：及都下园圃中或有之。叶似木槿而薄细。花黄似槐而稍长大。子壳似酸浆，其中有实如熟豌豆，圆黑坚，堪为数珠者。五月采。其花亦可染黄，南人取以合黄连作煎，疗目赤烂，甚效。

　　衍义曰：栾华，今长安山中亦有，其子即谓之木栾子，携至京都为数珠，未见其入药。

　　卷第十四

　　蔓椒

　　味苦，温，无毒。主风寒湿痹，历节疼，除四肢厥气，膝痛。一名豕椒，一名猪椒，一名彘椒，一名狗椒。生云中川谷及丘冢间。采茎、根，煮酿酒。

　　陶隐居云：山野处处有，俗呼为 ，似椒、 （音党），小不香尔。一名 椒。可以蒸病出汗也。

　　图经文具蜀椒条下。

　　食疗主贼风挛急。

　　卷第十四

　　感藤

　　味甘，平，无毒。调中益气，主五脏，通血气，解诸热，止渴，除烦闷，治肾钓气。

　　如木防己。生江南山谷。如鸡卵大，斫藤断，吹气出一头，其汁甘美如蜜。叶生研，敷蛇虫咬疮。一名甘藤。甘、感声近，又名甜藤也。（新补 见陈藏器、日华子。）

　　卷第十四

　　赤柽木

　　无毒。主剥驴马血入肉毒。取火炙用熨之。亦可煮汁浸之。其木中脂，一名柽乳，入合质汗用之。生河西沙地。皮赤色，叶细。（今附）

　　臣禹锡等谨按尔雅疏云：柽，一名河柳。郭云：今河旁赤茎小杨。

　　陆机云：生水旁，皮正图经文具柳华条下衍义曰：赤柽木，又谓之三春柳，以其一年三秀也。花肉红色，成细穗，河西者，戎人取滑枝为鞭，京师亦甚多。

　　卷第十四

　　突厥白

　　味苦。主金疮，生肉止血，补腰续筋。出突厥国，色白如灰，乃云锻石共诸药合成之。夷人以合金疮，中国用之。

　　今医家见用经效者，潞州出焉。其根黄白色，状似茯苓而虚软。苗高三、四尺，春夏叶如薄荷。花似牵牛而紫，上有白棱。二月、八月采根，曝干。（今附）

　　卷第十四

　　卖子木

　　卖子木　味甘、微咸，平，无毒。主折伤血内溜，续绝，补骨髓，止痛，安胎，生山谷中。

　　唐本注云：其叶似柿。出剑南、邛州。（唐本先附）臣禹锡等谨按今渠州岁贡作买子木。

　　图经曰：卖子木，《本经》不载所出州土，注云出剑南、邛州，今唯渠州有之。每岁土贡，谓之买子木。株高五、七尺，木径寸许。春生嫩枝条，叶尖，长一、二寸，俱青绿色，枝梢淡紫色。四、五月开碎花，百十枝围簇作大朵，焦红色。随花便生子如椒目，在花瓣中黑而光洁，每株花裁三、五大朵耳。五月采其枝、叶用。

　　雷公云：凡采得后粗捣，用酥炒令酥尽为度，然入用。每一两用酥二分为度。

　　卷第十四

　　婆罗得

　　味辛，温，无毒。主冷气块，温中，补腰骨，破 癖，可染髭发令黑。树如柳，子如萆（音卑）麻。生西国。（今附）

　　海药：云谨按徐氏云：生西海波斯国。似中华柳树也，方家多用。

　　卷第十四

　　甘露藤

　　味甘，温，无毒。主风、血气诸病。久服调中温补，令人肥健，好颜色，止消渴，润五脏，除腹内诸冷。生岭南。藤蔓如箸，一名肥藤，人服之得肥也。（新补 见陈藏器、日华子。）

　　卷第十四

　　大空

　　味辛、苦，平，有小毒。主三虫，杀虮虱。生山谷中。取根皮作末，油和涂，虮虱皆死。

　　唐本注云：根皮赤。叶似楮，小圆浓。作小树，抽条高六、七尺。出襄州山谷，所在亦有，秦陇人名为独空。（唐本先附）

　　卷第十四

　　椿荚

　　主大便下血。今近道处处有之。夏中生荚，樗之有花者无荚，有荚者无花，常生臭樗上，未见椿上有荚者。然世俗不辨椿、樗之异，故俗中名此为椿荚，其实樗荚耳。（新定）

　　衍义文具椿木条下。

　　卷第十四

　　水杨叶

　　水杨叶　嫩枝，味苦，平，无毒。主久痢赤白，捣和水绞取汁，服一升，日二，大效。今注水杨叶，圆阔而赤，枝条短硬，多生水岸旁。树与杨柳相似，既生水岸，故名水杨也。（唐本先附）

　　图经文具白杨条下。

　　卷第十四

　　杨栌木

　　味苦，寒，有毒。主疽 恶疮，水煮叶汁洗疮，立瘥。生篱垣间。一名空疏。所在皆有。（唐本先附）

　　卷第十四

　　子

　　味辛辣如椒。主游蛊，飞尸着喉、口者，刺破以子揩之令血出，当下涎沫。煮汁服之，去暴冷腹痛，食不消，杀腥物。木高硕，茎有刺。（新补 见陈藏器。）图经文具蜀椒条下。

　　卷第十四

　　楠材

　　微温。主霍乱吐下不止。

　　陶隐居云：削作柿煮服之，穷无他药用此。臣禹锡等谨按日华子云：味辛，热，微毒。

　　治转筋。

　　衍义曰：楠材，今江南等路造船场，皆此木也。缘木性坚而善居水。久则多中空，为白蚁所穴。

　　卷第十四

　　柘木

　　味甘，温，无毒。主补虚损。取白皮及东行根白皮，煮汁酿酒，主风虚耳聋，劳损虚羸瘦，腰肾冷，梦与人交接泄精者。取汁服之，无刺者良。木主妇人崩中血结，及主疟疾，兼堪染黄。（新补 见陈藏器、日华子。）

　　衍义曰：柘木，里有纹，亦可旋为器。叶饲蚕曰柘蚕，叶梗，然不及桑叶。东行根及皮，煮汁酿酒，治风虚耳聋有验。余如《经》。

　　卷第十四

　　柞木皮

　　味苦，平，无毒。治黄胆病，皮烧末，服方寸匕。生南方，叶细，今之作梳者是。（新补 见陈藏器、日华子。）

　　卷第十四

　　黄栌

　　味苦，寒，无毒。除烦热，解酒疸目黄，煮服之。亦洗汤火、漆疮及赤眼。堪染黄。

　　生商洛山谷，叶圆木黄，川界甚有之。（新补 见陈藏器、日华子。）

　　杨氏产乳治漆疮，煎黄栌水汁洗之，最良。

　　卷第十四

　　棕榈子

　　棕榈子　平，无毒。涩肠，止泻痢肠风，崩中带下及养血。

　　皮

