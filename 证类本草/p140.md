<!-- { "loadSidebar": true } -->
　　 平，无毒。止鼻洪吐血，破症，治崩中带下，肠风赤白痢，入药烧灰用，不可绝过。（新补 见陈藏器、日华子。）

　　图经曰：棕榈，亦曰 榈。出岭南及西川，江南亦有之。木高一、二丈，旁无枝条。叶大而圆，歧生枝端。有皮相重，被于四旁，每皮一匝为一节。二旬一采，转复生上。六、七月生黄白花。八、九月结实，作房如鱼子，黑色。九月、十月采其皮木用。《山海经》曰：石脆（一作翠）之山，其木多棕是也。

　　衍义曰：棕榈木，今人旋为器。皮烧为黑灰，治妇人血露及吐血，仍佐之他药。每岁剐取棕皮，不尔束死。花如鱼子，渫熟，淹为果。

　　卷第十四

　　木槿

　　平，无毒。止肠风泻血，又主痢后热渴，作饮服之，令人得睡，入药炒用。取汁度丝使得易络。

　　花

　　 凉，无毒。治肠风泻血赤白痢，炒用。作汤代茶吃，治风。（新补 见陈藏器、日华衍义曰：木槿，如小葵，花淡红色，五叶成一花，朝开暮敛。花与枝两用。湖南、北人家多种植为篱障。余如《经》。

　　卷第十四

　　芫花

　　芜花　味辛、苦，温、微温，有小毒。主咳逆上气，喉鸣喘，咽肿，短气，蛊毒，鬼疟，疝瘕，痈肿，杀虫鱼，消胸中痰水，喜（音戏）唾，水肿，五水在五脏皮肤及腰痛，下寒毒肉毒。久服令人虚。一名去水，一名毒鱼，一名杜芫。其根名蜀桑根，疗疥疮。可用毒鱼。生淮源川谷。三月日采花，阴干。（决明为之使，反甘草。）

　　陶隐居云：近道处处有，用之微熬，不可近眼。臣禹锡等谨按蜀本图经云：苗高二、三尺，叶似白前及柳叶，根皮黄似桑根。正月、二月花发，紫碧色，叶未生时收，晒干。三月即叶生花落，不堪用也。药性论云：芫花，使，有大毒。能治心腹胀满，去水气，利五脏，寒痰涕唾如胶者，主通利血脉，治恶疮，风痹湿，一切毒风，如肢挛急，不能行步，能泻水肿胀满。日华子云：疗嗽，瘴疟。所在有，小树子在陂涧旁，三月中盛花，浅紫色。

　　图经曰：芫花，生淮源川谷，今在处有之。宿根旧枝茎紫，长一、二尺。根入土深三、五寸，白色，似榆根。春生苗、叶，小而尖，似杨柳枝叶。二月开紫花，颇似紫荆而作穗，又似藤花而细。三月三日采，阴干。其花须未成蕊，蒂细小，未生叶时收之。叶生花落，即不堪用。《吴普本草》云：芫花一名败华，一名儿草，一名黄大戟。二月生叶，加浓则黑。华有紫、赤、白者。三月实落尽，叶乃生是也。而今绛州出者花黄，谓之黄芫花。汉·太仓公淳于意治临淄女子薄吾蛲（音饶）瘕。蛲瘕为病，腹大，上肤黄粗，循之戚戚然，意饮以芫花一撮，即出蛲可数升，病遂愈。张仲景治太阳中风，吐下呕逆者，可攻，十枣汤主之。芫花（熬）

　　、甘遂、大戟三物等分，停各筛末。取大枣十枚，水一升半，煮取八合，去渣，纳诸药。强人一钱匕，赢人半匕，温服之。不下，明旦更加半匕，下后藤粥自养，病悬饮者亦主之。胡洽治水肿及支饮、 饮。加大黄、甘草并煎，五物各一两，枣十枚同煮，如法。一方：又加芒硝一两，汤成下之。又《千金方》死。起人死 方：取芫花一斤，以水吴普又云：芫花根，一名赤芫根。神农：辛。雷公；苦，有毒。生邯郸。八月、九月采，阴干。久服令人泄，右方：亦入药用。《古今录验》疗暴中冷，伤寒，鼻塞喘嗽，喉中 塞，失音声者。

　　裹。舂芫花根令飞杨，入其七孔中。当眼泪出，口鼻皆罗刺毕毕耳。勿住，令芫根尽则止。病必于此瘥。

　　经验方：治痔 有头方：用芫花入土根不限多少，以净水洗却，入木臼捣，用少许水绞取汁，于银、铜器内慢火煎成膏，将丝线于膏内度过系痔，系时微痛，候心躁落时，以纸拈子入膏药于窍内，永除根本，未落，不得使水。三国志魏初平中，有青牛先生常服芫花，年如五、六十，人或亲识之，谓其已百余岁矣。

　　二十六种陈藏器余

　　卷第十四

　　榈木皮

　　味苦、涩，平，无毒。烧作灰，主破血止血。初生子黄白色，作房如鱼子。有小毒。破血，但戟人喉，未可轻服。皮作绳，入土千岁不烂。昔有人开冢得之，索已生根。此木类，岭南有虎散、桄榔、冬叶、蒲葵、椰子、槟榔、多罗等，皆相似。各有所用。 榈一名棕榈，即今川中棕榈。

　　海药云：谨按徐表《南州记》云：生岭南山谷。平、温。主金疮疥癣，生肌止血，并宜烧灰使用。其实黄白色，有大毒。不堪服食也。

　　卷第十四

　　楸木皮

　　味苦，小寒，无毒。主吐逆，杀三虫及皮肤虫。煎膏，粘敷恶疮，疽 痈肿疳，野鸡病。除脓血，生肌肤，长筋骨。叶，捣敷疮肿。亦煮汤，洗脓血。冬取干叶汤揉用之。《范汪方》诸肿痈溃，及内有刺不出者。取楸叶十重贴之。生山谷间。亦植园林，以为材用，与梓树本同末异，若柏叶之有松身，苏敬以二木为一误也。其分析在解纷条中矣。

　　图经文具梓白皮条下。

　　海药云：微温。主消食，涩肠，下气及上气咳嗽，并宜入面药。圣惠方：治头极痒，不痛，出疮。用楸叶不限多少，少捣绞汁涂之。又方：治炙疮多时不瘥，痒痛，出黄水。用楸叶或根皮，捣罗为末，敷疮上，即瘥。外台秘要疗痈肿烦困。生楸叶十重贴之，布帛裹，缓急得所，日三易。止痛消肿，食脓血，良无比，胜于众药。冬以先收干者，临时盐汤沃润用之。又主患痈破，下脓讫，着瓮药塞疮孔，疮痛烦闷困极方：楸叶十重去瓮药下 之，以布帛裹，缓急得所，日再三易之。痛闷即止。此法大良无比，胜于众法。主痈疽溃后及冻疮，有剌不出，甚良。冬无楸叶，当早收之，临时以盐汤沃之，令择日亦佳，薄削楸白皮用之亦得。又方：疗口吻疮。楸枝皮白，湿粘贴，数易。千金翼治小儿头发不生。取楸叶中心，捣绞涂之。肘后净洗疮子孔中，大效。子母秘录：治小儿头上疮，发不生。楸叶捣汁，涂疮上，发即生，兼白秃。

　　卷第十四

　　没离梨

　　味辛，平，无毒。主上气，下食。生西南诸国，以毗梨勒，上有毛少许也。

　　海药云：微温。主消食，涩肠，下气及上气咳嗽，并宜入面药。

　　卷第十四

　　柯树皮

　　味辛，平，有小毒。主大腹水病。取白皮作煎，令可丸如梧桐子大。平旦三丸，须臾又一丸。一名木奴。南人用作大舡者也。

　　海药云：谨按《广志》云：生广南山谷。《临海志》云：是木奴树，主浮气，采皮以水煮，去滓复炼，候凝结丸得为度。每朝空心饮下三丸，浮气、水肿并从小便出。故波斯家用为舡舫

　　卷第十四

　　败扇

　　主蚊子。新造屋柱下四隅埋之，蚊永不入，烧为末和粉粉身上，主汗，弥败者佳。

　　卷第十四

　　KT（去王切）根

　　一作KT 。味辛，平，小毒。主水 。取根白皮煮汁服之，一盏，当下水，如病已困，取根捣碎，坐其取气，水自下。又能烂人牙齿，齿有虫者，取片子许大纳孔中，当自烂落。生以南山谷。高丈许，直上无枝，茎上有刺。山人折取头茹食之，亦治冷气。一名吻头。

　　卷第十四

　　（良刃切）木灰

　　味甘，温，小毒。主卒心腹症瘕坚满 癖。烧为白灰淋取汁，以酿酒，酒熟，渐渐从半合温服增至一、二盏，即愈。此灰入染家用。生江南深山大树。树有数种，取叶浓大白花者入药，自余用染灰。一名 （音潭）灰。《本经》汗于病者床下灰之，勿令病患知也。

　　卷第十四

　　KT桐皮（而郢切）

　　味甘，温，无毒。主烂丝，叶捣封蛇虫，蜘蛛咬。皮为末服之，亦主蚕咬毒入肉者。鸡、犬食欲死。煮汁灌之，丝烂即瘥。树似青桐，叶有桠。生山谷。人取皮以沤丝也。

　　卷第十四

　　竹肉

　　味咸，温，有大毒。主杀三虫，毒邪气，破老血。灰汁煮三度炼讫，然后根据常菜茹食之，炼不熟者，戟人喉出血，手爪尽脱，生苦竹枝上如鸡子，似肉脔，应别有功，人未尽识之。一名竹实也。

　　卷第十四

　　桃竹笋

　　味苦，有小毒。主六畜疮中蛆，捣碎纳之，蛆尽出，亦如皂李。叶能杀蛆虫，南人谓之黄笋，灰汁煮可食，不尔戟人喉，其竹丛生，丑类非一。张鼎《食疗》云：慈竹，夏月逢雨，滴汁着地生，蓐似鹿角，色白，取洗之和姜、酱食之，主一切赤白痢，极验。

　　卷第十四

　　罂子桐子

　　有大毒。压为油，毒鼠主死，摩疥癣虫疮毒肿。一名虎子桐，似梧桐，生山中。

　　卷第十四

　　马疡木根皮

　　有小毒。主恶疮疥癣有虫者，为末，和油涂之。出江南山谷，树如枥也。

　　卷第十四

　　木细辛

　　味苦，温，有毒。主腹内结积症瘕，大便不利，推陈去恶，破冷气，未可轻服。令人利下至困，生终南山，冬月不凋，苗如大戟，根似细辛。

　　卷第十四

　　百家箸

　　主狂狗咬。乞取煎汁饮之，又烧箸头为灰，敷吻上燕口疮。

　　卷第十四

　　木皮

　　叶

　　 煮洗蛇咬，亦可作屑敷之。 ，大木也。出江南也。

　　卷第十四

　　刀鞘

　　无毒。主鬼打卒得，取二、三寸，烧末服。水下之，此是长刀鞘也，腰刀弥佳。

　　卷第十四

　　（音夭）树

　　有大毒。主风痹偏枯，筋骨挛缩，瘫KT ，皮肤不仁，疼冷等。取枝、叶捣碎，大甑中蒸令热，铺着床上，展卧其中，冷更易，骨节间风尽出，当得大汗，补药及羹粥食之，慎风冷劳复。生江南深山，叶长浓，冬月不凋，山人总识之。

　　卷第十四

　　丹桎木皮

　　主 疡风。取一握去上黑，打碎煎如糖，涂风上，桎木似杉木。生江南深山。

　　卷第十四

　　结杀

　　味香。主头风，去白屑，生发，入膏药用之。生西国，树花，胡人将香油敷头也。

　　卷第十四

　　杓

　　打人身上结筋二下，筋散矣。

　　卷第十四

　　车家鸡栖木

　　无毒。主失音不语。杂方云：作灰服一升，立效也。

　　卷第十四

　　檀

