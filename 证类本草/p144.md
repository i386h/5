<!-- { "loadSidebar": true } -->
　　麝香一研，奶汁调，分为四、五服。杨文公谈苑公常言：商汝山多群麝，所遗粪常就一处，虽远逐食，必还走之，不敢遗迹他所，虑为人获，人反以是求得，必掩群而取之。麝绝爱其脐，每为人所逐，势急即投岩，举爪剔裂其香，就絷而死，犹拱四足保其脐。李商隐诗云：投岩麝退香。许浑云：寻麝采生香。狐刚子粉图云将麝香一脐，安于枕合中，枕之，亦能除邪辟恶。

　　衍义曰：麝，每粪时，须聚于一所。人见其所聚粪，及有遗麝气，遂为人获，亦物之一病尔，此猎人云。余如《经》。

　　卷第十六

　　牛黄

　　牛黄　味苦，平，有小毒。主惊痫寒热，热盛狂 ，除邪逐鬼，疗小儿百病，诸痫热，口不开，大人狂癫，又堕胎。久服轻身增年，令人不忘。生晋地平泽，于牛得之，即阴干百日，使时燥，无令见日月光。（人参为之使，得牡丹、菖蒲利耳目，恶龙骨、地黄、龙胆、蜚蠊，畏牛膝。）

　　陶隐居云：旧云神牛出入鸣吼者有之，伺其出角上，以盆水承而吐之，即堕落水中。今人多皆就胆中得之。多出梁、益。一子如鸡子黄大，相重迭。药中之贵，莫复过此。一子及三、二分，好者值五、六千至一万。唐本注云：牛黄，今出莱州、密州、淄州、青州、 州、戎州。牛有黄者，必多吼唤，喝迫而得之，谓之生黄，最佳。黄有三种：散黄粒如麻豆；慢黄若鸡卵中黄糊，在肝胆；圆黄为块，形有大小，并在肝胆中。多生于 （音秦）特牛，其吴牛未闻有黄也。臣禹锡等谨按药性论云：牛黄，君，恶常山，畏干漆，味甘。能辟邪魅，安魂定魄，小儿夜啼，主卒中恶。吴氏云：牛黄，无毒。牛出入呻者有之，夜光走角中，牛死入胆中，如鸡子黄。日华子云：牛黄，凉。疗中风失音，口噤，妇人血噤，惊悸，天行时疾，健忘，虚乏。

　　图经曰：牛黄，出晋地平泽，今出登、莱州，它处或有，不甚佳。凡牛有黄者，毛皮光泽，眼如血色，时复鸣吼。又好照水，人以盆水承之，伺其吐出，乃喝迫，即堕水中，既得之，阴干百日。一子如鸡子黄大，其重迭可揭折，轻虚而氛香者佳。然此物多伪，今人试之，皆揩摩手甲上，以透甲黄者为真。又云此有四种：喝迫而得者名生黄；其杀死而在角中得者，名角中黄；心中剥得者，名心黄，初在心中如浆汁，取得便投水中，沾水乃硬，如碎蒺藜或皂荚子是也；肝胆中得之者，名肝黄。大抵皆不及喝迫得者最胜。凡牛之入药者，水牛、 牛、黄牛取乳及造酥、酪、醍醐等，然性亦不同，水牛乳凉， 牛乳温，其肉皆寒也。其自死者皆不可食。其酥以合诸膏，摩风肿， 跌血瘀，则牛酥为强，醍醐尤佳。又有底野迦，是西戎人用诸胆和合作之，状似久坏丸药，赤黑色，今南海或有之。又中品有牛角 ，用水牛、黄牛久在粪土中烂白者，主赤白下，烧灰末服之。沙牛角 ，主下闭血瘀，女子带下，并烧灰酒服。崔元亮《海上方》治喉痹肿塞欲死者。取沙牛角，烧刮取灰，细筛，和酒服枣许大，水调亦得。又小儿饮乳不快，觉似喉痹者，亦取此灰涂乳上，咽下即瘥。黄牛胆以丸药，今方：腊日取其汁和天南星末，却内皮中，置当风处，逾月，取以合凉风丸，殊有奇效。

　　黄犍牛、乌牯牛溺，并主水肿，利小便。杨炎《南行方》疗香港脚，小腹胀，小便涩，取乌特牛溺一升，一日分服，腹消乃止。下水肿，取黄犍牛溺，一饮三升，不觉，更加服，老小减半亦可。牛屎烧灰敷灸疮不瘥者。口中涎主反胃。老牛涎沫主噎。口中 （日知切）草，绞汁，主哕。自余齿、髓、心、肝、肾食之皆有益，方书鲜用。又马乳、驴乳、羊乳，大抵功用相近。而驴、马乳冷利，羊乳温补，马乳作酪弥佳耳。又下条败鼓皮，主蛊毒，古方：亦单用，烧灰服之，并牛之类，用之者稀，故但附于其末。

　　雷公云：凡使，有四件：第一是生神黄，赚得者；次有角黄，是取之者；又有心黄，是病死后，识者剥之，擘破取心，其黄在心中，如浓黄酱汁，采得便投于水中，黄沾水复硬，如碎蒺藜子，许如豆者，硬如帝珠子：次有肝黄，其牛身上光，眼如血色，多玩弄好照水，自有夜光，恐惧人，或有人别采之，可有神妙之事。凡用，须先单捣，细研如尘，却绢裹，又用黄嫩牛皮裹，安于井面上，去水三、四尺以来一宿，至明方：取用之。圣惠方：初生儿至七日口噤。以牛黄少许细研，淡竹沥调下一字，灌之。更以猪乳点口中，瘥。又方：治小儿腹痛夜啼。

　　仰目。牛黄一大豆研，和蜜水服之。姚和众治小孩初生三日，去惊邪，辟恶气。牛黄一大豆许，细研，以赤蜜酸枣许熟研，以绵蘸之，令儿吮之，一日令尽。

　　衍义曰：牛黄，亦有骆驼黄，皆西戎所出也。骆驼黄极易得，医家当审别考而用之，为其形相乱也。黄牛黄轻松，自然微香，以此为异。盖又有 （音毛）牛黄，坚而不香。

　　卷第十六

　　熊脂

　　熊脂　味甘，微寒、微温，无毒。主风痹不仁筋急，五脏腹中积聚，寒热羸瘦，头疡白秃，面 ，食饮吐呕。久服强志，不饥，轻身，长年。生雍州山谷。十一月取。

　　陶隐居云：此脂即是熊白，是背上膏，寒月则有，夏月则无。其腹中肪及身中膏，煎取可作药，而不中啖。今东西诸山县皆有之，自是非易得物尔。痼疾不可食熊肉，令终身不除愈。

　　唐本注云：熊胆，味苦，寒，无毒。疗时气热盛变为黄胆，暑月久痢，疳 ，心痛，疰忤。

　　脑，疗诸聋。血，疗小儿客忤。脂，长发令黑，悦泽人面；酒炼服之，瘥风痹。凡言肓者，皆脂消以后之名，背上不得言膏。《左传义》云：膏肓者，乃是鬲肓，文误有此名。陶言背膏，同于旧说也。臣禹锡等谨按药性论云：熊胆，臣，恶防己、地黄。主小儿五疳，杀虫，治恶疥。又云熊脂，君。能治面上 及治疮。日华子云：熊白，凉，无毒。治风，补虚损，杀劳虫。脂，强心。脑髓，去白秃风屑，疗头旋并发落。掌，食可御风寒，此是八珍之数。胆，治疳疮，耳鼻疮及诸疳疾。

　　图经曰：熊脂并胆，出雍州山谷，今雍、洛、河东及怀、卫山中皆有之。熊形类犬豕，而性轻捷，好攀缘，上高木，见人则颠倒自投地而下。冬多入穴而藏蛰，始春而出。脂谓之熊白，十一月取之，须其背上者。寒月则有，夏月则无。其腹中肪及它处脂，煎炼亦可作药而不中啖。胆，阴干用。然亦多伪，欲试之，取粟颗许，滴水中，一道若线不散者为真。其足蹯，为食珍之贵，古人最重之，然 之难熟，多食之令人耐寒。脑髓作油摩头，可去白屑。有痼疾者不可食熊，令人终身不愈。熊恶盐，食之则死。

　　雷公云：凡收得后，炼过，就器中安生椒，每一斤熊脂入生椒十四个，炼了，去脂革并椒，入瓶中收，任用。食疗熊脂，微寒，甘滑。冬中凝白时取之，作生，无以偕也。脂入拔白发膏中用，极良。脂与猪脂相和燃灯，烟入人目中，令失光明。缘熊脂烟损人眼光。肉，平，味甘，无毒。主风痹筋骨不仁。若腹中有积聚寒热者，食熊肉永不除瘥。其骨煮汤浴之，主历节风，亦主小儿客忤。胆，寒。主时气盛热，疳 ，小儿惊痫。十月勿食，伤神。小儿惊痫螈，熊胆两大豆许，和乳汁及竹沥服并得，去心中涎，良。圣惠方：治小儿疳疮，虫蚀鼻。用熊胆半分，汤化调涂于鼻中。熊掌得酒、醋、水三件煮，熟即嗔大如皮球，食之耐风寒。

　　外台秘要疗蛔心痛。熊胆如大豆，和水服，大效。又方：五十年痔不瘥。涂熊胆取瘥乃止，神效，一切方：不及。千金翼疗发黄。熊脂涂发，梳之散头，入床底，伏地一食顷，即出，便尽黑，不过一升脂验。食医心镜疗香港脚，风痹不仁，五缓，筋急。熊肉半斤，于豉汁中和姜、椒、葱白、盐、酱作腌腊。空腹食之。又方：主中风，心肺风热，手足不随及风痹不任，筋脉五缓，恍惚烦躁。熊肉一斤，切，如常法调和作腌腊。空腹食之。斗门方：治水弩射人。

　　用熊胆涂之。更以雄黄同用酒磨服之，即愈。杨氏产乳疗白秃疮及发中生癣，取熊白敷之。抱朴子熊寿五百岁，能化为狐狸。

　　卷第十六

　　象牙

　　象牙　无毒。主诸铁及杂物入肉，刮取屑细研，和水敷疮上，及杂物刺立出。

　　齿

　　 主痫病，屑为末，炙令黄，饮下。

　　肉

　　 味淡。不堪啖。多食令人体重。主秃疮，作灰和油涂之。

　　胆

　　 主目疾，和乳滴目中。

　　胸前小横骨

　　 令人能浮水，作灰酒服之。身有百兽肉，皆自有分段，唯鼻是其本肉，余并杂肉。（今附）

　　臣禹锡等谨按日华子云：象牙，平。治小便不通，生煎服之。小便多，烧灰饮下。胆，明目及治疳。蹄底似犀可作带。南海药：诸云：象胆，以清水和涂疮肿上，并瘥。又口臭，每夜和水研少许，绵裹贴齿根上。每夜含之，平明暖水洗口，如此三、五度瘥。

　　图经曰：象牙，旧不着所出州郡，《尔雅》云：南方：之美者，有梁山之犀、象焉。今多出交趾，潮、循州亦有之。彼人捕得，争食其肉，云肥脆堪作炙。或曰象有十二种肉，配十二辰属，唯鼻是其肉。又胆不附肝，随月在诸肉间。淳化中，上苑一驯象毙，太宗命取胆不获，使问徐铉，铉曰：当在前左足，既而剖足果得。又问其故，铉曰：象胆随四时，今其毙在春，故知左足也。世敷荆蛮山中亦有野象。盖《左氏传》所谓楚师燧象以奔吴军，是其事也。然楚、粤之象皆青，唯西竺、弗林、大食诸国乃多白象。樊绰《云南记》、平居诲《于阗行程记》皆言其事。象牙，主诸物刺人肉，刮取屑细研，和水敷疮上，刺立出。咽中刺，则水调饮之。旧牙梳屑尤佳。齿及肉、目睛等，医方：亦或有用者。

