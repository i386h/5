<!-- { "loadSidebar": true } -->
　　臣禹锡等谨按孟诜云：黑牛髓和地黄汁、白蜜等分作煎服，治瘦病。

　　胆

　　 可丸药。胆，味苦，大寒。除心腹热渴，利口焦燥，益目精。

　　陶隐居云：此朱书牛角 、髓、其胆，《本经》附出牛黄条中，此以类相从耳，非上品之药，今拔出随例在此，不关件数，犹是黑书别品之限也。臣禹锡等谨按药性论云：青牛胆，君，无毒。主消渴，利大小肠。腊月牯牛胆，中盛黑豆一百粒，后一百日开取，食后、夜间吞二七枚，镇肝明目。黑豆盛浸不计多少。

　　心

　　 主虚忘。

　　肝

　　 主明目。

　　肾

　　 主补肾气，益精。

　　齿

　　 主小儿牛痫。

　　肉

　　 味甘，平，无毒。主消渴，止 泄，安中益气，养脾胃，自死者不良。

　　屎

　　 寒。主水肿，恶气。用涂门户，着壁者。燔之，主鼠 ，恶疮。

　　臣禹锡等谨按孟诜云：乌牛粪为上。又小儿夜啼，取干牛粪如手大，安卧席下，勿令母知，子、母俱吉。

　　黄犍牛、乌牯牛溺

　　 主水肿，腹胀脚满，利小便。

　　陶隐居云：此牛，亦 牛为胜，青牛最良，水牛为可充食尔。自死谓疫死，肉多毒。青牛肠不可共犬肉、犬血食之，令人成病也。唐本注云：《别录》云，牛鼻中木卷，疗小儿痫。草卷烧之为屑，主小儿鼻下疮。耳中垢，主蛇伤，恶 毒。脐中毛，主小儿久不行。白牛悬蹄，主妇人崩中，漏赤白。屎，主霍乱。屎中大豆，主小儿痫，妇人产难。特牛茎，主妇人漏下赤白，无子。乌牛胆，主明目及疳湿，以酿槐子服之弥佳。脑，主消渴，风眩。齿，主小儿惊痫。尿，主消渴，黄胆，水肿，香港脚，小理不通也。今按陈藏器本草云：牛肉，平。消水肿，除湿气，补虚，令人强筋骨，壮健。鼻和石燕煮汁服，主消渴。肝和腹内百叶，作生姜、醋食之，主热气，水气，丹毒，压丹石发热，解酒劳。五脏，主人五脏。黄牛肉，小温。补益腰脚。独肝者有大毒，食之，痢血至死。北人牛瘦，多以蛇从鼻灌之，则为独肝也。

　　水牛则无之。以前二色牛肉，自死者发痼疾 癖，令人成疰病。落崖死者良。黄牛乳，生服利人，下热气，冷补，润肌，止渴。和蒜煎三、五沸食之，主冷气 癖，羸瘦。凡服乳，必煮一、二沸，停冷啜之，热食则壅。不欲顿服，欲得渐消。与酸物相反，令人腹中结症。凡以乳及溺、屎去病者，黑牛强于黄牛。酥堪合诸膏，摩风肿 跌，血瘀。醍醐更佳，性滑，以物盛之皆透，唯鸡子壳及葫芦盛之不出。屎热灰敷炙疮不瘥者。水牛、黄牛角 及在粪土中烂白者，烧为黑灰末服，主赤白痢。口中涎，主反胃。又取老牛涎沫如枣核大，置水中服之，终身不噎。口中 （丑之反）草，绞取汁服，止哕。《本经》不言黄牛、乌牛、水牛，但言牛。牛有数种，南人以水牛为牛，北人以黄牛、乌牛为牛。牛种既殊，入用亦别也。臣禹锡等谨按大腹水肿通用药云：黄牛溺，寒。蜀本云：黄犍牛溺，味苦、辛，微温，无毒。

　　孟诜云：牛者，稼穑之资，不多屠杀，自死者，血脉已绝，骨髓已竭，不堪食。黄牛发药动病，黑牛尤不可食。黑牛尿及屎只入药。又头、蹄，下热风，患冷人不可食。其肝，醋煮食之治瘦。日华子云：水牛肉，冷，微毒。角，煎治热毒风并壮热。角 ，烧焦治肠风泻血痢，崩中带下，水泻。涎，止反胃呕吐。治噎，要取即以水洗口后，盐涂之，则重吐出。黄牛肉，温，微毒。益腰脚。大都食之发药毒动病，不如水牛也。唯酥乳佳。骨髓，温，无毒。治吐血，鼻洪，崩中带下，肠风泻血并水泻。烧灰用。

　　图经文具第十六卷中牛黄条下。

　　食疗云：肚，主消渴，风眩，补五脏，以醋煮食之。肝，治痢。肾，主补肾。髓，安五脏，平三焦，温中。久服增年。以酒送之。和地黄汁、白蜜作煎，服之治瘦病。恐是牛脂也。粪，主霍乱，煮饮之。又，妇人无乳汁，取牛鼻作羹，空心食之。不过三、两日，有汁下无限。若中年壮盛者，食之良。又，宰之尚不堪食，非论自死者。其牛肉取三斤，烂切，将啖解槽咬人恶马，只两啖后，颇甚驯良。若三、五顿后，其马狞豚不堪骑。十二月勿食，伤神。

　　外台秘要大病后不足，病虚劳，补虚。取七岁以下，五岁以上黄牛乳一升，水四升，煎取一升，如人饥，稍稍饮，不得多，十日服不住，佳。又方：必效治上吐下利者，为湿霍乱。黄牛屎半升，水一升，煮三、两沸，和牛屎滤过取汁，服半升则止。牛子屎亦得，又方：治久患气胀。乌牛尿，空心温服一升，日一服，气散则止。千金方：鼻中生疮，黑牛耳垢敷之良。

　　又方：治痔。腊月牛脾一具，熟食之尽，瘥。勿与盐、酱，未瘥再作。又方：主喉痹。烧牛角末，酒服方寸匕。又方：五色丹名油肿，若犯多致死，不可轻之。以屎敷之，干即易。千金翼主症癖及主鼓胀满。黑牛尿一升，微火煎如稠糖。空心饮服一大枣许，当转病出，隔日更服之。

　　又方：治甘虫蚀鼻生疮。取乌牛耳中垢敷之，良。肘后方：治伤寒时气，毒攻手足肿，疼痛欲断，牛肉裹肿处止。《外台秘要》同。又方：风毒香港脚，若经已满，捻之没指。但勤饮乌牛溺二取牛耳中垢封之，愈。又方：治鼠 肿核痛，若已有疮口脓血出者，以热屎敷之。日三。经验方：痔漏张用方：犍牛儿胆、 胆各一个，用腻粉五十文，麝香二十文，将 胆汁、腻粉、麝香和是验，疮口渐合，生面盖疮内一遍，出恶物。经验后方：治冷痢。沙角 烧灰，粥饮调下两钱。

　　梅师方：治卒阴肾痛。烧牛屎末，和酒敷之，干即易。又方：治霍乱，吐痢不止，心烦，四肢逆冷，黄牛屎一升，以水二升，煎取一升，以绵滤过，去滓顿服。又方：治水肿，小便涩。

　　黄牛以鸡子白和敷之，干即易。食医心镜主水浮气肿，腹肚胀满，小便涩少。水牛蹄一只，汤洗去毛如食法，隔夜煮令烂熟取汁作羹。蹄切，空心饱食。又主水气，大腹浮肿，小便涩少。

　　水牛尾涤洗，去毛细切，作 KT 极熟吃之。煮食亦佳。又，牛肉一斤熟蒸，以姜、醋，空心食。水牛皮烂煮熟蒸切于豉汁中食之。又乌犍牛尿半升，空心饮之利小便。又牛盛热时卒死，其脑食之生肠痈。集验方：治淋。取牛耳中毛，烧取半钱，水服瘥。孙用和方：治赤白带下。牛角 烧令烟断，附子以盐水浸泡七度去皮，右件等分，捣罗为末。每空心酒下二钱匕。

　　兵部手集治水病初得危急。乌牛尿，每服一合，瘥。塞上方：主鼠奶痔。牛角 烧作灰末，空心酒服方寸匕。姚氏方：卒得淋。取牛尾烧灰，水服半钱，瘥。又方：汤火烧灼疮，单敷湿屎，立痛止，常日用良。又方：治毒蛇螫人，牛耳垢敷之佳。子母秘录：治血气逆，心烦闷满，心痛。烧水牛角末，酒服方寸匕。又方：小儿白秃疮，头上疮团团白色。以牛屎敷之。产书主难产。牛粪中大豆一枚，擘作两片，一片书父，一片书子，却合，以少水吞之，立产。耳珠先生固牙齿法良。杀牛齿三十枚，固济瓶中， 令通赤，取细研为末。水一盏，末二钱匕，煎令热，含浸牙齿，冷即吐却，永坚牢。或有损动者，末揩之。礼记牛夜鸣则 ，不可食。丹房镜源云：牛屎，抽铜晕。

　　衍义曰：牛角 ，此则黄牛角 。用尖烧为黑灰，微存性，治妇人血崩，大便血及冷痢。

　　又白水牛鼻，干、湿皆可用，治偏风口 斜，以火炙热，于不患处一边熨之，渐正。

　　卷第十七

　　羊角

　　 羊角　味咸、苦，温、微寒，无毒。主青盲，明目，杀疥虫，止寒泄，辟恶鬼、虎野狼，止惊悸，疗百节中结气，风头痛及蛊毒，吐血，妇人产后余痛。烧之杀鬼魅，辟虎野狼。久服安心益气轻身。生河西川谷。取无时，勿使中湿，湿即有毒。菟丝为之使。

　　唐本注云：此羊角，以青羝为佳，余不入药用也。臣禹锡等谨按药性论云：羚羊角，使。

　　治产后恶血烦闷，烧灰酒服之。又主轻身，治小儿惊痫。又曰青羊角，亦大寒。日华子云：牯羊角，退热，治山瘴，溪毒，烧之去蛇。

　　羊髓

　　 味甘，温，无毒。主男女伤中，阴气不足，利血脉，益经气。以酒服之。

　　青羊胆

　　 主青盲，明目。

　　唐本注云：羊胆，疗疳湿，时行热 疮，和醋服之良。臣禹锡等谨按目翳通用药云：青羊胆，平。药性论云：青羊肝，服之明目。胆点眼中，主赤障，白膜，风泪，主解蛊毒。

　　羊肺

　　 补肺，主咳嗽。

　　唐本注云：羊肺疗渴，止小便数。并小豆叶煮食之，良。

　　羊心

　　 止忧恚，膈气。

　　臣禹锡等谨按日华子云：心有孔者杀人。

　　羊肾

　　 补肾气，益精髓。

　　唐本注云：羊肾合脂为羹，疗劳痢甚效。蒜齑食之一升，疗症瘕。臣禹锡等谨按日华子云：肾，补虚，耳聋，阴弱，壮阳，益胃，止小便，治虚损盗汗。

　　羊齿

　　 主小儿羊痫寒热。三月三日取。

　　羊肉

　　 味甘，大热，无毒。主缓中，字乳余疾，及头脑大风汗出，虚劳寒冷，补中益气，安心止惊。

　　唐本注云：羊肉，热病瘥后食之，发热杀人。臣禹锡等谨按孟诜云：羊肉，温。主风眩，瘦病，小儿惊痫，丈夫五劳七伤，脏气虚寒。河西羊最佳，河东羊亦好。纵驱至南方，筋力自劳损，安能补益人。肚，主补胃，小便数，以肥肚作羹，食三、五度瘥。又云羊肉，患天行及疟人食，发热困重致死。日华子云：羊肉治脑风并大风，开胃，肥健。头，凉。治骨蒸，脑热头眩，明目，小儿惊痫。脂，治游风并黑 。

　　羊骨

　　 热。主虚劳，寒中，羸瘦。

　　羊屎

　　 燔之，主小儿泄痢，肠鸣，惊痫。

