<!-- { "loadSidebar": true } -->
　　覆盖卧少时，汗即出。治筋骨节急痛。切忌热食，损齿。小儿齿生未足，不可与食，恐齿不生。又，正月勿食虎肉。圣惠方：治历节风，百节疼痛不可忍。用虎头骨一具，涂酥炙黄，捶碎，绢袋盛，用清酒二斗浸五宿，随性多少暖饮之，妙。外台秘要疗鲠。取虎骨为末，水服方寸匕。又方：疗肛门凸出方：烧虎骨末，水服方寸匕，日三服，良。千金翼疗 疽，着手足烧灰粉之。经验后方：白虎风，走注疼痛，两膝热肿。虎胫骨涂酥炙，黑附子炮裂去皮脐，各一两为末。每服温酒调下二钱匕，日再服。又方：治小儿惊痫掣 。以虎睛细研，水调灌之良，大小加减服之。梅师方：治 犬咬人，发狂如犬，刮虎牙、虎头骨末，酒服方寸匕，服之瘥。胜金方：治大肠痔漏并脱肛。以虎胫骨两节，蜜二两，炙令赤捣末，蒸饼，丸如桐子大。每服凌晨温酒下二十丸，隔夜先和大肠后，方：服此药。集验方：疗月蚀疮。虎头骨二两，捣碎，同猪脂一升熬，以骨黄取涂疮上。张文仲治痢久下，经时不愈者，此名休息。取大虫骨，炙令黄焦，捣末。饮服方寸匕，日三，即愈。又方：疗卒魇，以虎头骨为枕。《葛稚川方》同。子母秘录：小儿辟恶气。以水煮虎骨汤浴儿，数数作。杨氏产乳疗小儿惊痫。以虎睛一豆许，火炙为末，水和服之。又方：疗秃疮，取虎膏涂之。姚和众治小儿夜啼。取大虫眼睛一只为散，以竹沥调少许与吃。又方：小儿头疮不瘥。大虫脂消令凝，每日三、四度涂之。抱朴子虎寿千岁，五百岁毛色变白。

　　衍义曰：虎骨，头、胫与脊骨入药，肉微咸。陈藏器所注乙骨之事，及射之目光堕地如白石之说，必得之于人，终不免其所诬也。人或问曰：风从虎何也？风，木也；虎，金也。木受金制，焉得不从？故呼啸则风生，自然之道也。所以治风挛急，屈伸不得，走疰，癫疾，惊痫，骨节风毒等，乃此义尔。

　　卷第十七

　　兔头骨

　　兔头骨　平，无毒。主头眩痛，癫疾。

　　臣禹锡等谨按日华子云：头骨和毛、髓烧为丸，催生落胎并产后余血不下。

　　骨

　　 主热中消渴。

　　臣禹锡等谨按药性论云：兔骨，味甘。日华子云：兔骨，治疮疥刺风，鬼疰。

　　脑

　　 主冻疮。

　　肝

　　 主目暗臣禹锡等谨按孟诜云：肝，主明目，和决明子作丸服之。又，主丹石人上冲，眼暗不见物，可生食之，一如服羊子肝法。日华子云：肝，明目，补劳，治头旋眼疼。

　　肉

　　 味辛，平，无毒。主补中益气。

　　陶隐居云：兔肉为羹，亦益人。妊娠不可食，令子唇缺。其肉不可合白鸡肉食之，面发黄。

　　合獭肉食之，令人病遁尸。唐本注云：兔皮、毛，合烧为灰酒服，主产难后衣不出，及余血抢心，胀欲死者，极验。头皮，主鬼疰，毒瓦斯在皮中针刺者。又云：主鼠 。膏，主耳聋。

　　今按陈藏器本草云：兔，寒、平。主热气湿痹。毛，烧灰，主炙疮不瘥。骨，主久疥，醋摩敷之。肉，久食弱阳，令人色痿。与姜同食，令人心痛。头，主难产，烧灰末酒下。兔窍有五、六穴，子从口出，今怀妊忌食其肉者，非为缺唇，亦缘口出。臣禹锡等谨按药性论云：腊月肉作酱食，去小儿豌豆疮。腊毛煎汤洗豌豆疮及毛敷，良。孟诜云：八月至十一月可食，服甘石人相宜，大都损阳事，绝血脉。日华子云：肉治渴，健脾。生吃压丹毒。

　　图经曰：兔，旧不着所出州土，今处处有之，为食品之上味。兔窍乃有六、七穴，子从口出，故妊娠者禁食之。头骨，主头眩痛，癫疾。脑，主冻疮。肝，主目暗。肉，补中益气。然性冷，多食损元气，不可合鸡肉食之。髓及膏并主耳聋。毛煎汤洗豌豆疮，毛烧灰，主炙疮久不瘥。皮、毛及头并烧灰，酒服，主难产衣不出。《必效方》疗天行，呕吐不下食。取腊月兔头并皮、毛，烧令烟尽，擘破作黑灰捣罗之。以饮汁服方寸匕，则下食，不瘥更服。烧之勿令火耗，频用皆效无比。崔元亮《海上方》疗消渴羸瘦，小便不禁。兔骨和大麦苗，煮汁服极效。又一方，用兔一只，剥去皮，爪、五脏等，以水一斗半煎使烂，骨肉相离，漉出骨肉，斟酌五升汁，便澄滤令冷，渴即服之。极重者不过三兔。又下有笔头灰，主小便不通及数而难，淋沥，阴肿，中恶，脱肛。笔并取年久者，烧灰水服之。

　　食疗兔头骨并同肉，味酸。谨按八月至十月，其肉酒炙吃，与丹石人甚相宜。注：以性冷可治也。又，兔死而眼合者，食之杀人。二月食之伤神。又，兔与生姜同食，成霍乱。圣惠方：手足皲裂成疮，兔脑髓生涂之。外台秘要必效：疗妇人带下。取兔皮烧令烟绝，捣为末，酒服方寸匕，以瘥为度。肘后方：疗大人、小儿卒得月蚀疮。于月望夕，取兔屎及内虾蟆腹中，合烧为灰末，以敷疮上，瘥。百一方：火烧已破方：取兔腹下白毛烧胶，以涂毛上，贴疮立瘥，待毛落即瘥。经验方：催生丹：兔头二个，腊月内取头中髓涂于净纸上，令风吹干，通明乳同一处排定，须是洁净斋戒焚香，望北帝拜告云：大道弟子某，修合救世上难生妇人药，愿降威灵，佑助此药，速令生产。祷告再拜，用纸贴同露之，更烧香至来日，日未出时，以猪肉和，丸如鸡头大，用纸袋盛贮透风悬。每服一丸，醋汤下，良久未产，更用冷酒下一丸，即产。此神仙方：绝验。梅师方：兔肉合干姜拌食之，令人霍乱。食医心镜消渴饮水不知足。

　　兔头骨一具，以水煮，取汁饮之。博济方：治产前滑胎。腊月兔头脑髓一个，摊于纸上令匀，候干丁香酒调下，胜金方：治发脑、发背及痈疽，热疖，恶疮等。腊月兔头，细锉，入瓶内密封，唯久愈佳。涂帛上浓封之，热痛敷之如冰，频换瘥。集验方：治痔疾，下血痛疼不止。以玩月砂不限多少，熳火熬令黄色为末。每二钱入乳香半钱，空心温酒调下，日三、四服，瘥。砂，即兔子粪是也。子母秘录：疗产后阴下脱，烧兔头末敷之。抱朴子兔寿千岁，五百岁毛色变白。又云：兔血和女丹服之，有神女二人来侍，可役使之。礼记食兔去尻。沈存中契丹北境有跳兔，形皆兔，但前足寸余，后足几尺，行即用后足跳，一跃数尺，止则蹶然仆地。生于契丹庆州之地，予使虏日，捕得数兔持归。《尔雅》所谓蹶兔，亦曰蛩蛩巨驴也。

　　衍义曰：兔有白毛者，全得金之气也，入药尤功。余兔至秋深时则可食，金气全也。才至春夏，其味变，取四脚肘后毛为逐食，饲雕鹰。至次日却吐出，其意欲腹中逐尽脂肥，使饥急捕逐速尔。然作酱必使五味。既患豌豆疮，又食此，则发毒太甚，恐斑烂损人。

　　卷第十七

　　狸骨

　　狸骨　味甘，温，无毒。主风疰、尸疰、鬼疰，毒瓦斯在皮中淫跃如针刺者，心腹痛，走无常处，及鼠 恶疮。头骨尤良。

　　臣禹锡等谨按药性论云：狸骨，臣。亦可单用。头骨炒末，治噎病，不通食饮。孟诜云：骨，主痔病，作羹 食之，不与酒同食。其头烧作灰，和酒服二钱匕，主痔。又食野鸟肉中毒，烧骨灰服之瘥。炙骨和麝香、雄黄为丸服，治痔及 疮。粪烧灰，主鬼疟。日华子云：骨，治游风恶疮，头骨最妙。粪烧灰，主寒热疟疾。

　　肉

　　 疗诸疰。

　　臣禹锡等谨按蜀本云：肉，疗鼠 。日华子云：狸肉，治游风等病。又狸头，烧灰酒服，治一切风。

　　阴茎

　　 主月水不通，男子阴颓，烧之，以东流水服之。

　　陶隐居云：狸类甚多，今此用虎狸，无用猫者，猫狸亦好。其骨至难别，自取乃可信。

　　又有狸，色黄而臭，肉亦主鼠 ，及狸肉作羹如常食法并佳。唐本注云：狸屎灰，主寒热鬼疟，发无期度者，极验。家狸亦好，一名猫也。今按陈藏器本草云：风狸溺，主诸色风，人取养之，食果子以笼之。溺如乳，甚难得，似兔而短，在高树候风而吹至彼树，出邕州以南。

　　图经曰：狸骨及肉，《本经》不载所出州土，今处处有之。其类甚多，以虎斑纹者堪用，猫斑者不佳。皆当用头骨。华佗方：有狸骨散，治尸疰。肉主痔，可作羹 食之。南方有一种香狸，人以作脍，生若北地狐，生法其气甚香，微有麝气。邕州以南又有一种风狸，似兔而短，多栖息高木，候风而吹过他木。其溺主风，然甚难取，人久养之始可得。

　　食疗尸疰，腹痛，痔 。炙之令香，末，酒服二钱，十服后见验。头骨最妙。治尸疰邪气，烧为灰，酒服二钱，亦主食野鸟肉物中毒肿也。再服之即瘥。五月收者粪，极神妙。正月勿食，伤神。圣惠方：治瘰 肿硬痛疼，痛疼时久不瘥。用狸头、蹄骨等，并涂酥炙令黄，捣罗为散。每日空心粥饮调下一钱匕。外台秘要治痔发疼痛。狸肉作羹食之良，作脯食之，不过三顿瘥，此肉甚妙。肘后方：治鼠 肿核痛，若已有疮口脓血出者。取猫一物，理作羹如食法，空心进之，食医心镜治蝎螫人痛不止。以猫儿屎涂螫处，日三易即差。子母秘录：疗小儿鬼舐方：狸屎烧灰，和腊月猪脂涂上。《千金方》同。淮南方：狸头治鼠 ，鼠啮人疮。

　　狸愈之。礼记食狸去正脊。

　　衍义曰：狸骨形类猫，其纹有二：一如连钱者，一如虎纹者，此二色狸皆可入药。其肉味与狐不相远。江西一种牛尾狸，其尾如牛。人多糟食，未闻入药。孟诜云：骨理痔病，作羹 食之，然则骨如何作羹 ？（ ，音郝，肉羹也）。炙骨和麝香、雄黄为丸服，治痔及 疮，甚效。

　　卷第十七

　　獐骨

　　獐骨　微温，主虚损泄精。

　　臣禹锡等谨按药性论云：獐骨，味甘，无毒。

　　肉

　　 温。补益五脏。

　　臣禹锡等谨蜀本云：獐肉，味甘。孟诜云：肉亦同麋，酿酒，道家名为白脯，唯獐鹿是也。

　　余者不入。又其中往往得香，栗子大，不能全香。亦治恶病。其肉八月至十一月食之，胜羊肉；自十二月至七月食，动气也。又若瘦恶者食，发痼疾也。日华子云：獐肉，无毒。

　　髓

　　 益气力，悦泽人面。

　　陶隐居云：俗云白肉是獐。言白胆易惊怖也。又呼为麋（居筠切）。麋肉不可合鹄肉食，成症痼也。今按陈藏器本草云：麋，主人心粗豪，取心、肝曝干为末，酒下一具，便即小胆；若小心食之，则转祛不知所为。道家名白脯者，麋鹿是也。臣禹锡等谨按日华子云：骨，补虚损，益精髓，悦颜色。脐下有香，治一切虚损。

