<!-- { "loadSidebar": true } -->
　　图经曰：獐骨及肉，《本经》不载所出州土，今陂泽浅草中多有之。亦呼为麋。獐之甚多，麋其总名也。有有牙者，有无牙者，用之皆同。然其牙不能噬啮。崔豹《古今注》曰：獐有牙而不能噬，鹿有角而不能触是也。其肉自八月以后至十一月以前，食之胜羊肉；十二月至七月食之动气。道家以獐鹿肉羞为白脯，言其无禁忌也。唐方：有獐骨酒及獐髓煎并补下，其脑亦入面膏。

　　食疗道家用供养星辰者，盖为不管十二属，不是腥腻也。外台秘要主瘤病。獐、鹿二种肉，剖如浓脯，炙令热，拓淹，可四炙四易，痛搅出脓便愈。不除更炙，新肉用之良。子母秘录：主乳无汁。獐肉 食，勿食妇人知。

　　卷第十七

　　豹肉

　　豹肉　味酸，平，无毒。主安五脏，补绝伤，轻身益气。久服利人。

　　陶隐居云：豹至稀有，为用亦鲜，唯尾可贵。唐本注云：阴阳神豹尾及车驾卤薄豹尾，名可尊重。真豹尾有何可贵，未审陶据奚理。今按陈藏器本草云：豹，主鬼魅神邪，取鼻和狐鼻煮服之，亦主狐魅也。臣禹锡等谨按孟诜云：肉，食之令人志性粗，多时消即定。久食令人耐寒暑。脂，可合生发膏，朝涂暮生。头骨，烧灰淋汁，去白屑。日华子云：肉，微毒。壮筋骨，强志气，令人猛健。

　　图经曰：豹肉，《本经》不载所出州土，今河、洛、唐、郢间或有之。头骨，烧灰沐头，去风屑。脂，可合生发药，朝涂而暮生。谨按豹有数种，有赤豹，《诗》云：赤豹，黄罴。

　　陆机疏云：尾赤而纹黑，谓之赤豹。有玄豹，《山海经》云：幽都之山，有玄虎、玄豹。有白豹，《尔雅》云：貘（音与貊同），白豹。郭璞注云：似熊，小头痹脚，黑白驳，能舐食铜铁及竹。骨节强直，中实少髓。皮辟湿，人寝其皮，可以驱温疠，或曰：豹，白色者，别名貘。唐世多画貘作屏，白居易有赞序之。不知入药果用何类？古今医方：鲜有用者。今黔、蜀中时有貘，象鼻犀目，牛尾虎足。土人鼎釜，多为所食，颇为山居之患，亦捕以为药。其齿、骨极坚，以刀斧椎 铁皆碎，落火亦不能烧。人得之诈为佛牙、佛骨，以诳俚俗。

　　食疗补益人。食之令人强筋骨，志性粗疏。食之即觉也，少时消即定。久食之，终令人意气衍义曰：豹肉，毛赤黄，其纹黑如钱而中空，比比相次。此兽猛捷过虎，故能安五脏，补绝，轻身。又有土豹，毛更无纹，色亦不赤，其形亦小。此各自有种，非能变为虎也；圣人假喻而已。恐医家未喻，故书之。

　　卷第十七

　　笔头灰

　　年久者，主小便不通，小便数难，阴肿，中恶，脱肛，淋沥。烧灰水服之。（唐本先附）自草部今移。

　　臣禹锡等谨按药性论云：笔头灰，微寒。亦可单用，烧灰治男子交婚之夕茎痿。取灰酒服之良，其笔是使乏者。

　　图经文具兔头骨条下。

　　外台秘要若小便不通，数而微肿方：取陈久笔头一枚，烧为灰，和水服之。胜金方：催产，治难产。圣妙寸金散方：败笔头一枚，烧为灰，细研为末，研生藕汁一盏调下，立产。若产母虚弱及素有冷疾者，恐藕冷动气，即于银器内重汤暖过后服。范汪方：治喉中肿痛不得饮食。烧笔头灰，浆饮下方寸匕。

　　四种陈藏器余

　　卷第十七

　　犊子脐屎

　　主卒九窍中出血。烧末服之方寸匕。新生未食草者预取之，黄犊为上。

　　姚氏方：人有九窍，四肢指歧间血出，乃暴惊所为。取新生犊子未食草者脐屎，晒干烧末。

　　卷第十七

　　灵猫

　　阴，味辛，温，无毒。主中恶鬼气，飞尸，蛊毒，心腹卒痛，狂邪鬼神，如麝用之。

　　功似麝，生南海山谷。如狸，自为牝牡，亦云蛉狸。《异物志》云：灵狸一体自为阴阳，刳其水道，连囊以酒洒，阴干。其气如麝，若杂真香。罕有别者，用之亦如麝焉。

　　卷第十七

　　震肉

　　无毒。主小儿夜惊，大人因惊失心。亦作脯与食之。此畜为天雷所霹雳者是。

　　卷第十七

　　狒狒

　　亦作KT （同扶沸反），无毒。饮其血，令人见鬼也。亦堪染绯，发可为头 。出西南夷。如猴。宋孝建中，獠子以西波尸地，高城郡安西县主簿韦文礼进雌雄二头。宋帝曰：吾闻狒狒，能负千钧，若既力如此，何能致之？彼土人丁銮进曰：狒狒见人喜笑，则上唇掩其目，人以钉钉着额任其奔驰，候死而取之。发极长，可为头，血堪染靴，其毛一似猕猴，人面红赤色，作人言马声（或作鸟字），善知生死。饮其血，使人见鬼。帝闻而欣然命工图之。亦出《山海经》。《尔雅》云：狒狒如人，被发迅走，食人。亦曰枭羊，彼俗亦谓之山都。郭景纯有赞（文繁不载），脯带脂者，薄割火上炙热，于人肉敷癣上，虫当入脯中，候其少顷揭却，须臾更三、五度，瘥。

　　卷第十八

　　（己酉添加衍义）

　　卷第十八

　　豚卵

　　豚卵　味甘、温，无毒。主惊痫癫疾，鬼疰蛊毒，除寒热，贲豚五癃，邪气挛缩。一名豚颠。

　　阴干藏之，勿令败。

　　悬蹄

　　 主五痔，伏热在肠，肠痈内蚀。

　　臣禹锡等谨按五痔通用药云：猪悬蹄，平。药对云：微寒。

　　猪四足

　　 小寒。主伤挞诸败疮，下乳汁。

　　心

　　 主惊邪，忧恚。

　　臣禹锡等谨按日华子云：心，治惊痫血癖，邪气。

　　肾

　　 冷。和理肾气，通利膀胱。

　　臣禹锡等谨按孟诜云：肾，主人肾虚，不可久食。日华子云：肾，补水脏，暖腰膝，补膀胱，治耳聋。虽补肾，又令人少子。

　　胆

　　 主伤寒热渴。

　　臣禹锡等谨按大便不通通用药云：猪胆，微寒。

　　肚

　　 主补中益气，止渴利。

　　臣禹锡等谨按恶疮通用药云：猪肚，微温。孟诜云：肚，主暴痢虚弱。日华子云：肚，补虚损，杀劳虫，止痢。酿黄糯米蒸捣为丸，甚治劳气并小儿疳蛔黄瘦病。

　　齿

　　 主小儿惊痫。五月五日取。

　　臣禹锡等谨按惊痫通用药云：猪齿，平。日华子云：齿，治小儿惊痫。烧灰服，并治蛇咬。

　　 膏

　　 生发。

　　臣禹锡等谨按发秃通用药云：猪 膏，微寒。

　　肪膏

　　 主煎诸膏药，解斑蝥、芫青毒。

　　 猪肉

　　 味酸，冷。疗狂病。

　　凡猪肉

　　 味苦。主闭血脉，弱筋骨，虚人肌。不可久食，病患、金疮者尤甚。

　　猪屎臣禹锡等谨按黄胆通用药云：猪屎，寒。主寒热，黄胆，湿痹。陶隐居云：猪，为用最多，唯肉不宜食，人有多食，皆能暴肥，此盖虚肥故也。其脂能悦皮肤，作手膏，不皲裂。肪膏煎药，无不用之。

　　勿令水中。腊月者历年不坏。

　　颈下膏谓之负革肪，入道家用。其屎汁疗温毒，热食其肉饮酒，不可卧秫稻穣中。又白猪，白蹄杂青者，不可食之。猪膏又忌乌梅。唐本注云：《别录》云，猪耳中垢主蛇伤。猪脑主风眩、脑鸣及冻疮。血主贲豚，暴气中风头眩，淋沥。乳汁主小儿惊痫病。乳头亦主小儿惊痫及鬼毒，去来寒热，五癃。五脏主小儿惊痫，发汗。十二月上亥日，取肪脂，纳新瓦器中，埋亥地百日，主痈疽。名 （音瓯同）脂，方家用之。又，一升脂着鸡子白十四枚，更良。今按陈藏器本草云：猪肉，寒。主压醋进之，当微泄，若先痢即勿服。胆，主湿 病，下脓血不止，干呕，羸瘦，多睡。面黄者，取胆和生姜汁、酽醋半合，灌下部，手急捻令醋气上至咽喉乃放手，当下五色恶物及虫子。又主瘦病，咳嗽，取胆和小便、生姜、桔皮、诃梨勒、桃皮煮服。又主大便不通，取猪、羊胆，以苇筒着胆，缚一头，纳下部入三寸，灌之，入腹立下。又主小儿头疮，取胆汁敷之。猪胰（音夷），缯帛，腊月猪脂杀虫，久留不败。猪黄，主金疮，血痢。

　　野猪脂，酒服下乳汁，可乳五儿。齿灰，主蛇咬。臣禹锡等谨按孟诜云：大猪头，主补虚乏气力，去惊痫，五痔，下丹石。又，肠主虚渴，小便数，补下焦虚竭。又云东行母猪粪一升，宿浸去滓，顿服。治毒黄热病。日华子云：猪，凉，微毒。肉疗水银风并掘土土坑内恶气，久食令人虚肥，动风气。又，不可同牛肉煮食，令人生寸白虫。又，脂治皮肤风，杀虫，敷恶疮。又，肠止小便，补下焦。生血，疗贲豚气及海外瘴气。又，乳治小儿惊痫，天吊，大人猪、鸡痫病。粪治天行热病，黄胆，蛊毒。东行牝猪者为良。窠内有草，治小儿夜啼，安席下勿令母知。大凡野猪肉食胜圈豢者。

　　图经曰：豚卵，《本经》不着所出州土，云一名豚颠，阴干藏之，勿令败。谨按杨雄《方言》云：猪，燕、朝鲜之间谓之 ，关东、西谓之彘，或谓之豕，南楚谓之 （音喜）。其子谓之 （音奚），吴杨之间谓之猪子，其实一种也。今云豚卵，当是猪子也。之猪之属，为用最多。唯肉不宜食，食之多暴肥，盖风虚所致也。心，热。主血不足，补虚劣，不可多食，能耗心气。又不与吴茱萸合食。肺，微寒。能补肺，得大麻人良。不与白花菜合食，令人气滞，发霍乱。肝，温。主冷泄，久滑赤白。乳妇赤白下方，用子肝一叶，薄批之，着煨熟诃又炙，尽半两末止。空腹细嚼，陈米饮送下，亦主冷劳腹脏虚者。脾，主脾胃虚热，以陈桔皮红、生姜、人参、葱白切拍之，合陈米，水煮如羹，去桔皮，空腹食之。肾，补虚壮气，消积滞，冬月不可食，损人真气，兼发虚壅。肚，主骨蒸热劳，血脉不行，补羸助气，四季宜食。张仲景有猪肚黄连丸是也。骨髓，寒。主扑损，恶疮。悬蹄，主痔，肠痈，内蚀。四蹄，主行妇人乳脉，滑肌肤，去寒热。《广济方》载其法云：妇人乳无汁者，以猪蹄四枚，治如食法，以水二斗，煮取一斗，去蹄。土瓜根、通草、漏芦各三两，以汁煮取六升，去滓。纳葱白、豉如常，着少米煮作稀葱豉粥食之。食了，或身体微微热，有少汗出，佳。乳未下，更三、两剂，大验。肪膏，主诸恶疮，利血脉，解风热，润肺。入膏药，宜腊月亥日取之。肠脏，主大小肠风热，宜食之。

