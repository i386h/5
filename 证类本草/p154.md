<!-- { "loadSidebar": true } -->
　　胰，寒。主肺气干胀喘急，润五脏，去皴 。并肪膏，并杀斑蝥、地胆、亭长等毒。然男子多食之损阳。崔元亮《海上方》着猪胰酒，疗冷痢久不瘥方云：此是脾气不足，暴冷入脾，舌上生疮，饮食无味，纵吃食下还吐，小腹雷鸣，时时心闷，干皮细起，膝胫酸疼，两耳绝声，四肢沉重，渐瘦劣，重成鬼气，及妇人血气不通，逆饭忧烦，常行无力，四肢不举，丈夫 癖，两肋虚胀，变为水气，服之皆效验。此法出于《传尸方》。取猪胰一具，细切，与青蒿叶相和，以无灰酒一大升纳酒中。每日平旦空腹取一小盏服之，午时、夜间各再一服，甚验。忌热面、油腻等食。胆，大寒。主骨热劳极，伤寒及渴疾，小儿五疳，杀虫。

　　齿，主小儿惊痫，烧灰服之。屎，主寒热，黄是也。 猪汤，解诸毒虫魇。

　　凡猪，骨细、少筋、多膏，大者有重百余斤，食物至寡，故人畜养之，甚易生息。《尔雅》曰：彘，五尺为KT 。郭璞注云：尸子曰，大豕为KT ，今渔阳呼猪大者为KT 是也。又下野猪黄条，主金疮。又大寒，有毒。一名豪猪，鬃间有毫如箭，能射人。陕、洛、江东诸山中并有之。肉亦甘美，多膏，皆不可多食，发风气，利大肠，令人虚羸。

　　食疗肉，味苦，微寒。压丹石，疗热闭血脉。虚人动风，不可久食。令人少子精，发宿疹。主疗人肾虚。肉发痰，若患疟疾人切忌，食必再发。又云：江猪，平。肉酸。多食令人体重。今捕人作脯，多皆不识。但食，少有腥气。又，舌，和五味煮，取汁饮，能健脾，补不足之气，令人能食。圣惠方：治蛇入口并入七孔中。

　　割母猪尾头，沥血滴口中，即出。又方：治少阴病，下痢，咽痛，胸满，心烦。猪肤一斤，以水一斗，煮取五升，去滓，加白蜜一升，粉五合，熬香和匀相得，温分六服。外台秘要疗毒热病攻手足肿，疼痛欲脱方：猪膏和羊屎，涂之亦佳。

　　又方：疗盲。猪胆一枚，微火上煎之，可丸如黍米大，纳眼中食顷，良。又方：作小绳子如粗钗股大小，烧作灰，待冷，便以灰点翳上，不过三、五度即瘥。千金方：治被打头青肿。炙猪肉热拓之，又贴猪肝。千金翼老人令面光泽方：方：治清净洗秃处，以生布揩令大热，腊月猪脂细研，入生铁煮沸三、二度，敷之遍生。又方：治漏方：以腊月猪脂纸沾，取纳疮孔中，日五夜三。又方：治手足皴裂，血出疼热疼痛皆治。取猪脑髓着热酒中以洗之，瘥。肘后方：治毒攻手足肿，疼痛欲断。猪蹄一具，合葱煮去滓，纳少许盐，以渍之。又方：治卒肿病，身面皆洪大。生猪肝一具，细切，顿食之，勿与盐，乃可用苦酒，妙。又方：疸病有五：有黄胆、谷疸、酒疸、黑疸、女劳疸。黄汗，身体四肢微肿，胸满不得汗，汗出如黄柏汁，由大汗出，卒入水所致。猪脂一斤，令温热，尽服之，日三，当下下则稍愈。又方：葛氏：疥疮。

　　猪膏煎芫花，涂。又方：若女子阴中苦痒，搔之痛闷。取猪肝炙热纳阴中，当有虫着肝出。

　　又方：疗手足皴裂，面出血痛方：以酒挪猪胰洗，并服。又方：小便不通。猪胆大如鸡子者疗大便不通。又方：胞衣不出，腹满则杀人。但多服脂，佳。又方：小儿头生白秃，发不生。腊月猪屎，烧末敷之。经验方：疗男子水脏虚惫，遗精，盗汗，往往夜梦鬼交空心稍热服之，便饮酒一盏，多亦甚妙。三、五服效。经验后方：定喘化涎。猪蹄甲四十九个，净洗控干，每个指甲纳半夏、白矾各一字，入罐子内封闭，勿令烟出，火 通赤，去火细研，入麝香一钱匕。人有上喘咳嗽，用糯米饮下，小儿半钱，至妙。又方：阴痿羸瘦，精髓虚弱，四肢少力，猪肾一对，去脂膜切，枸杞叶半斤，用豉汁二大盏半相和，煮作羹，入盐、椒、葱，空腹食之。梅师方：蜈蚣入耳。以猪脂肉炙令香，掩耳自出。又方：蚁子入耳。以猪、羊脂炙令香，安耳孔，自出。又方：治产后虚劳，骨节疼痛，汗出不止。取猪肾造 ，以葱、豉、米，如法食之。又诸疽，发背，或发乳房初起微赤，不急治之即杀人。母猪蹄两只，通草六分，以绵裹和煮作羹食之。又方：治热病有上下蚀人。猪胆一枚，苦酒一合，同煎三、二沸，满口饮之，虫立死，即愈。孙真人食忌云：不可常食猪肉。白猪，白蹄者不可食也。又云：腊月肪脂杀虫，可煎膏用之。食医心镜主脾胃气虚，食即汗出。猪肝一斤，薄起于瓦上，曝令熟干，捣筛为末，煮白粥，布绞取汁，和众手丸如梧桐子大。空心饮下五十丸，日五服。又主脾胃气冷，吃食呕逆，下赤白痢如面糊，腰脐切痛。猪肾一对研，着胡椒、桔皮、盐、酱、椒末又主消渴，日夜饮水数斗，小便数，瘦饮之，肉亦着五味，煮粥食之，佳。又方：水气胀满浮肿。猪肝一具，煮作羹，任意下饭。又主上气咳嗽，胸隔妨满，气喘。猪肉细切作 子，于猪肺中煎食之。又猪肪脂四两，煮百沸以来，切，和酱、醋食之。又治一切肺病咳嗽，脓血不止。猪胰一具，削薄竹筒盛，于 火中炮令极熟，食上吃之。又理肿从足始，转上入腹。猪肝一具，细切，先布 ，更以醋洗，蒜齑食之，如食不尽三两，顿食亦可也。又理浮肿胀满，不下食，心闷。猪肝一具，洗切作脔，着葱白、豉、姜、椒，熟炙食之。又以熟水煮，单吃亦得。又煮猪膂一双切作生，以蒜齑食之。又理产后中风，血气，惊邪，忧悸，气逆。猪心一枚，切，于豉汁中煮，五味糁调和食之。又治小儿惊痫，发动无时。猪乳汁三合，以绵缠浸，令儿吮之，唯多尤佳。

　　又理肝脏壅热，目赤碜痛，兼明目，补肝气。用猪肝一具，细起薄切，以水淘，漉出漉干，即理狂病经久不瘥，或歌或笑，行走不休，发动无时。用 猪肉一斤，煮令熟，细切作脍，和酱、醋食之。或羹、粥炒。

　　任性服之。又补虚气乏，去惊痫。豆牙猪头一枚，治如食法，煮令极熟，停冷作脍，以五辣、醋食之。范汪疗鼠 、瘰，取腊月猪膏调涂之。伤寒类要疗小儿寒热及热气中人。猪后蹄烧灰末，以乳汁调一撮服之，效。又方：疗男子、女人黄胆病，医不愈，耳目悉黄，食饮不消，胃中胀热，生黄衣，盖胃中有干屎使病尔。用煎猪脂一小升，温热顿服之，日三，燥屎下去乃愈。千金髓治胎孕九个月，将产消息。用猪肚一个，根据常法着葱、五味，煮熟食之，食不尽再食，不与别人食。子母秘录：疗吹奶，恶寒壮热。猪肪脂以冷水浸拓之，热即易，立效。姚和众小儿初生。猪胆一枚，以水七升，煎取四升，澄清浴儿，令永无疮疥。谭氏小儿方：疗豌豆疮。取肉烂煮，取汁洗之，脯亦得。礼记云豕望视而交接，腥不可食。又云食豚去脑。

　　卷第十八

　　麋脂

　　味辛，温，无毒。主痈肿、恶疮、死肌，寒风湿痹，四肢拘缓不收，风头肿气，通腠理，柔皮肤。不可近阴，令痿。一名官脂。（畏大黄。）

　　臣禹锡等谨按孟诜云：麋肉，益气补中，治腰脚。不与雉肉同食。谨按肉多无功用，所食亦微补五脏，不足气，多食令人弱房，发香港脚。骨，除虚劳至良。可煮骨作汁，酿酒饮之，令人肥白，美颜色。

　　角

　　 味甘，无毒。主痹，止血，益气力。生南山山谷及淮海边。十月取。

　　陶隐居云：今海陵间最多，千百为群，多牝少牡。人言一牡辄交十余牝，交毕即死。其脂堕土中，经年，人得之方：好，名曰遁脂，酒服至良。寻麋性乃尔淫快，不应痿人阴。一方：言不可近阴，令阴不痿，此乃有理。麋肉不可合虾及生菜、梅、李、果实食之，皆病患。其角刮唐本注云：麋茸，服之功力胜鹿茸，煮为胶亦胜白胶。言游牝毕即死者，此亦虚传，遍问山泽人，不闻游牝因致死者。

　　臣禹锡等谨按补虚劳，填髓。理角法：可五寸截之，中破，炙令黄香后末。和酒空腹服三钱匕。若卒心痛，一服立瘥。常服之令人赤白如花，益阳道，不知何因与肉功不同尔。亦可煎作胶，与鹿角胶同功。茸，甚胜鹿茸，仙方：甚重。又丈夫冷气及风，筋骨疼痛。作粉长服。又于浆水中研为泥，涂面令不皱，光华可爱。又常俗人以皮作靴熏脚气。陈士良云：麋，大日华子云：角，添精补髓，益血脉，暖腰膝，悦色，壮阳，疗风气，偏治丈夫胜鹿角。按《月令》：麋角属阴，夏至角解，盖一阴生也。治腰膝不仁，补一切血病也。

　　图经文具第十七卷鹿茸条下。

　　肘后方：葛氏疗年少气盛，面主 疮，涂麋脂即瘥。经验方：治老人骨髓虚竭。补益麋茸煎：麋茸五两，去毛，涂酥炙微黄为末，以清酒二升，于银锅中慢火熬成膏，盛瓷器中。每服半匙，温水调下，空心食前服。何君谟云按《礼记·月令》：仲夏鹿角解，仲冬麋角解。日华子兽，夏至得阴气而解角，麋是泽兽，故冬象。鹿是阳兽，情淫而游山，夏至得阴而解角，从阳退之象。沈存中笔谈麋茸利补阳，鹿茸利补阴，壮骨髓。茹茸太嫩长数寸，破之如朽木。端如玛KT 红玉者最善。青麋大鹿也。不如麂，似獐有毒。

　　卷第十八

　　驴屎

　　熬之，主熨风肿 疮。

　　屎汁，主心腹卒痛，诸疰忤。

　　尿

　　 主症癖，胃反吐不止，牙齿痛，水毒。

　　牝驴尿

　　 主燥水。

　　 驴尿

　　 主湿水，一服五合良。燥水者画体成字，湿水者不成字。

　　乳

　　 主小儿热，急黄等。多服使痢。

　　臣禹锡等谨按蜀本云：味甘，性冷利。疗消渴。驴色类多，以乌者为胜。萧炳云：驴乳主热黄，小儿热，惊邪，赤痢。日华子云：乳治小儿痫，客忤，天吊，风疾。

　　尾下轴垢

　　 主疟。水洗取汁，和面如弹丸二枚，作烧饼。疟未发前食一枚，至发时食一枚，疗疟无久新，发无期者。

