<!-- { "loadSidebar": true } -->
　　今按陈藏器本草云：驴黑者溺及乳，并主蜘蛛咬。以物盛浸之，疮亦取驴溺处臭泥，敷之亦佳。蚰蜒入耳，取驴乳灌耳中，当消成水。（唐本先附）臣禹锡等谨按孟诜云：肉主风狂，忧愁不乐，能安心气。又，头 去毛，煮汁以渍曲酝酒，去大风。又，生脂和生椒熟捣，绵裹塞耳中，治积年耳聋。狂癫不能语、不识人者，和酒服三升良。皮，复患疟人良。又，和毛煎，令作胶，治一切风毒，骨节痛呻吟不止者，消和酒服良。又，骨煮作汤，浴渍身，治历节风。又，煮头汁，令服三、二升，治多年消渴，无不瘥者。又，脂和乌梅为丸，治多年疟，未发时服三十丸。又，头中一切风，以毛一斤炒令黄，投一斗酒中，渍三日。空心细细饮，使醉，衣复卧取汗。明日更根据前服。忌陈仓米、麦面等。日华子云：驴肉，凉，无毒。解心烦，止风狂。酿酒，治一切风。脂，敷恶疮疥及风肿。头汁，洗头风，风屑。皮，煎胶食，治一切风并鼻洪，吐血，肠风血痢及崩中带下。

　　食疗云卒心痛，绞结连腰脐者，取驴乳三升，热服之瘥。外台秘要治反胃。昔幼年经患此疾，每服食饼及羹粥等，须臾吐出。贞观中，许奉御兄弟及柴、蒋等家，时称名医奉敕令治罄竭所患，竟不能疗，渐羸惫，候绝朝夕。忽有一卫士云：服驴小便极验。日服二合，后食唯吐一半。晡时又服二合，人定。时食粥吐，即便定。

　　迄至今日午时奏知之，大内中五、六人患反胃同服，一时俱瘥。此药稍有毒，服时不可过多。盛取尿及热服二合。病深，七日以来服之，良。后来疗人并瘥。又方：断酒。用驴驹衣烧灰，酒服之。千金方：治眼中息肉。驴注两 头，日夜三，一月瘥。又方：治身体手足肿，以脂和盐敷之。经验方：治饮酒过度，欲至穿肠。驴蹄硬处削下者，以水浓煮汁，冷冻饮料之。

　　襄州散将乐小蛮，得此方：效。

　　头眩，心肺浮热，手足无力，筋骨烦疼，言语似涩，一身动摇。乌驴头一枚， 洗如法，蒸令极熟，细切，更于豉汁内煮，着五味调，点少酥食。又，主中风，手足不随，骨节烦疼，心躁，口面 斜。取乌驴皮一领， 洗如法，蒸令极熟，切，于豉汁中煮，五味和再煮。

　　空心食之。又，主风狂，忧愁不乐，能安心气。驴肉一斤，切，于豉汁内煮，五味和，腌腊食之。作粥及煮并得。简要济众治小儿解颅不合。驴蹄不计多少，烧灰研，以生油和敷于头骨缝上，以瘥为度。广利方：治心热风痫。黑驴乳食上暖服三大合，日再服。伤寒类要治黄，百药不瘥。煮驴头熟，以姜齑啖之，并随多少饮汁。

　　衍义曰：驴肉，食之动风，脂肥尤甚，屡试屡验。日华子以谓止风狂，治一切风，未可凭也。煎胶用皮者，取其发散皮肤之外也，仍须乌者；用乌之意，如用乌鸡子、乌蛇、乌鸦之类。其物虽治风，然更取其水色，盖以制其热则生风之义。

　　卷第十八

　　狐阴茎

　　狐阴茎　味甘，有毒。主女子绝产，阴痒，小儿阴颓卵肿。

　　五脏及肠

　　 味苦，微寒，有毒。主蛊毒寒热，小儿惊痫。

　　雄狐屎

　　 烧之辟恶。在木、石上者是。

　　陶隐居云：江东无狐，皆出北方：及益州间。形似狸而黄，亦善能为魅。唐本注云：狐肉及肠，作 食之，主疥疮久不瘥者。肠主牛疫。烧灰和水灌之乃胜獭。鼻尖似小狗，唯大尾，全不似狸。臣禹锡等谨按阴 通用药云：狐阴茎，微寒。孟诜云：狐补虚，煮炙食之。又主暖，无毒。补虚劳，治恶疮疥，随脏而补。头、尾灰治牛疫，以水饮。心、肝生服治狐魅。雄狐尾烧辟恶。

　　图经曰：狐，旧不着所出州郡。陶隐居注云：江东无狐，皆出北方：及益州。今江南亦时有，京、洛尤多。形似黄狗，鼻尖尾大，北土作脍生食之，甚暖。去风，补虚劳，阴茎及五脏皆入药。肝烧灰以治风，今人作狐肝散用之。胆主暴亡。《续传信方》云：腊月收雄狐胆，若常须预备，救人移时，即治无及矣。雄狐屎烧之辟恶。在木、石上者是也。崔元亮《海上方》治五种心痛云：肝心痛，则颜色苍苍如死用野狐粪二升烧灰，姜黄三两，捣研为末。空腹酒下方寸匕，日再服，甚效狐之类KT （音湍），似犬而矮，尖喙，黑足，褐色，与獾、貉三种，而大抵相类。头、足小别。郭璞注《尔雅》云：KT一名獾，乃是一物，然方：书说其形差别也。KT 肉主虚劳，行风气，利脏腑，杀虫。

　　膏主上气咳逆。脂主尸疰。

　　胞主吐蛊毒。獾肉主小儿疳瘦，啖之杀蛔虫。貉肉主元脏虚劣及女子虚惫，方：书亦稀用之。

　　唐本余雄狐粪烧之去瘟疫病。狐鼻尖似狗而黄长，唯尾大，善为魅。雄狐粪在竹木间石上尖头坚者是也。食疗肉，温，有小毒。主疮疥，补虚损及女子阴痒绝产，小儿溃卵肿，煮炙任食之，良。五脏邪气，服之便瘥。空心服之佳。肠肚，微寒。患疮疥久不瘥，作羹 食之。小儿惊痫及大人见鬼，亦作羹 食之，良。其狐魅状候，或叉手有礼见人，或于静处独语，或裸形见人，或祗揖无度，或多语，成紧合口，叉手坐，礼度过，常尿屎乱放，此之谓也。如马疫亦同，灌鼻中便瘥。头，烧，辟邪。圣惠方：治恶刺。用狐唇杵，和盐封之。千金方：恶刺。取狐屎灰，腊月膏和封孔上。又方：治一切恶痿中冷息肉。用正月狐粪，不限多少，干末，食前新汲水下一钱匕。食医心镜治惊痫，神情恍惚，语言错谬，歌笑无度，兼五脏积冷，蛊毒寒热。狐肉一片及五脏，治如食法，豉汁中煮，五味和作羹，或作粥，炙食并得。京中以羊骨汁、鲫鱼替豉汁。

　　衍义曰：狐，今用肝治风，皮兼毛用为裘者，是也。此兽多疑，极审听，人智出之，以多疑审听而捕取，捕者多用KT。

　　卷第十八

　　獭肝

　　獭肝　味甘，有毒。主鬼疰蛊毒，却鱼鲠，止久嗽，烧服之。

　　臣禹锡等谨按药性论云：獭肝，君，味咸，微热，无毒。能治上气咳嗽，劳损疾，尸疰，瘦病。其骨治呕哕不止。药对云：獭肝，平。孟诜云：獭肝，主疰病。相染一门悉患者，以肝一具火炙末，以水和方寸匕服之，日再服。谨按：服之下水胀，但热毒风虚胀，服之即瘥。若是冷气虚胀，食益虚肿甚也。只治热不治冷，不可一概尔。日华子云：獭肝，治虚劳并传尸劳疾。

　　肉

　　 疗疫气温病及牛、马时行病。煮屎灌之亦良。

　　陶隐居云：獭有两种：有 （音宾）獭，形大，头如马，身似蝙蝠，不入药用；此当取以鱼祭天者。其骨亦疗食鱼骨鲠，有牛、马家，可取屎收之。多出溪岸边，其肉不可与兔肉杂食。

　　唐本注云：《别录》云，獭四足，主手足皲裂。今按陈藏器本草云：獭主鱼骨鲠不可出者，取足于项下爬之，亦煮汁食。皮毛，主水 病者，作褥及履 着之并煮汁服。屎主鱼脐疮。研敷之，亦主驴马虫颡，细研灌鼻中。臣禹锡等谨按日华子云：獭肉，平，无毒。治水气图经曰：獭，旧不着所出土，今江湖间多有之。北土人亦驯养以为玩。《广雅》一名水狗。然有两种：有 （音宾），（或作KT ）（音频）獭，形大，头如马，身似蝙蝠。《淮南子》云：养池鱼者，不畜獭。许慎注云：KT ，獭类是也。

　　入药当以取鱼祭天者，其肉性寒。主骨蒸热劳，血脉不行，营卫虚满，及女子经络不通，血热，大小肠秘涩。然消阳气，不益男子，宜少食。五脏及肉皆寒，唯肝温。主传尸劳极，四肢寒疟，虚汗客热，亦主产劳。

　　诸畜肝皆叶数定。唯此肝一月一叶，十二月十二叶，其间又有退叶，用之须见形乃可验，不尔多伪也。张仲景有治冷劳獭肝丸方。又主鬼疰，一门皆染者，取肝一具火炙之，水服方寸匕，日再。崔氏治九十种蛊疰及传尸、骨蒸、伏连、诸鬼毒疠疫等獭肝丸。

　　二方：俱妙。肾，主益男子。足，主鱼骨鲠，项下爬，亦煮汁饮之。皮毛、主水 病。屎，主鱼脐疮。胆，主眼翳黑花，飞蝇上下，视物不明。亦入点药中。

　　食疗患咳嗽者，烧为灰，酒服之。肉，性寒，无毒。煮汁治时疫及牛、马疫，皆煮汁停冷灌之。又，若患寒热毒，风水虚胀，即取水獭一头，剥去皮，和五脏、骨、头、尾等，炙令干。杵末，水下方寸匕，日二服，十日瘥。外台秘要治鱼骨鲠，含水獭骨即下。千金翼治鬼魅。水服獭肝末，日三服，瘥。经验后方：治折伤。

　　水獭一个，用罐子纳盐泥固济，放干，烧灰细末。以黄米煮粥，于伤处摊，以水獭一钱末粥上糁，便用帛子裹系。立止疼痛。肘后方：尸疰鬼疰病者，葛洪云是五尸之一疰，又挟诸鬼邪为害。其病变动，乃有三十六种至九十九种。大略使人寒热淋沥，沉沉默默然，不的知其所苦，而无处不恶。累年积月，渐就顿滞，以至于死。死后传以旁人，乃至灭门。

　　觉如此候者，便宜急治，獭肝一具，阴干杵末，水服方寸匕，日三，未瘥再作。姚云神效。又方：治肠痔，大便常有血。

　　烧獭肝，服一钱匕。又方：疗牛疫疾。獭屎二升，汤淋取汁灌之。古今录验疗重下下赤者。取獭赤粪下白者，取白粪烧末。清旦空腹以饮服一小杯，三旦饮之愈。子母秘录：易产，令母带獭皮。酉阳杂俎云：吴·孙和宠邓夫人，尝醉舞，如意误伤邓颊，血流啼叫弥苦。

　　命吴太医合药。曰：得白獭髓，杂玉与琥珀屑，当灭此痕。和以百金购得白獭合膏，琥珀太多，及瘥不减，左颊赤点如痣。

　　衍义曰：獭，四足俱短，头与身、尾皆褊，毛色若故紫帛。大者，身与尾长三尺余，食鱼，居水中，出水亦不死；亦能休于大木上，世谓之水獭。尝縻置大水瓮中，于其间旋转如风，水谓之成旋， 起，四面高，中心凹下，观者骇目。

　　皮，西戎将以饰毳服领、袖。问之，云：毛端果不着尘，亦一异也。又《本草·序例》言：獭胆分杯，尝试之，不验；唯涂于盏唇，但使酒稍高于盏面。分杯之事，亦古今传误言也，不可不正之。肝，用之有验。

　　卷第十八

　　KT（音湍）肉、胞、膏

　　味甘，平，无毒。主上气乏气，咳逆。酒和三合服之，日二。又主马肺病，虫颡等病。

　　肉

　　 主久水胀不瘥、垂死者，作羹 食之，下水大效。

　　胞

　　 干之。汤摩如鸡卵许，空腹服。吐诸蛊毒。

