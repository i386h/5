<!-- { "loadSidebar": true } -->
　　勿令病患知。脂在两峰内。生塞北、河西。家驼为用亦可。（今附）

　　臣禹锡等谨按日华子云：骆驼，温。治风下气，壮筋力，润皮肤。脂，疗一切风疾，顽痹，皮肤急及恶疮肿毒、漏烂，并和药敷之。野者弥良。

　　图经曰：野驼，出塞北、河西，今唯西北蕃界有之。此中尽人家畜养生息者，入药不及野驼耳。其脂在两峰肉间。

　　其性温。治风下气，壮力，润皮肤。人亦鲜食之。又六畜毛蹄甲，主鬼癫狂走。骆驼毛尤良。陶隐居云：六畜，谓马、牛、羊、猪、狗、鸡疗不必尽同此矣。苏恭云：骆驼毛蹄甲，主妇人赤白下最善。

　　外台秘要治痔。取骆驼颔下毛，烧作灰，取半鸡子大，以酒和服之。丹房镜源云：驼脂可柔金。

　　衍义曰：野蛇，生西北界等处，家生者峰、蹄最精，人多煮熟糟啖。粪为干末，搐鼻中，治鼻衄。此西番多用，尝进筑于彼，屡见之。

　　卷第十八

　　猕猴

　　味酸，平，无毒。肉，主诸风劳，酿酒弥佳。头角，主瘴疟。作汤，治小儿则辟惊，鬼魅寒热。手，主小儿惊痫口噤。屎，主蜘蛛咬。肉为脯，主久疟。皮，主马疫气。此物数种者都名禺属。取色黄、尾长、面赤者是。人家养者，肉及屎并不主病，为其食息杂，违其本真也。（唐慎微续添）

　　圣惠方：治鬼疟，进退不定。用猢狲头骨一枚，烧灰末。空心温酒调一钱匕，临发再服。

　　抱即变为猿，猿寿五百岁变为 ， 寿一千岁变为蟾蜍。

　　卷第十八

　　败鼓皮

　　平。主中蛊毒。

　　陶隐居云：此用穿败者，烧作屑，水和服之。病患即唤蛊主姓名，仍往令其呼取蛊，便瘥。白 荷亦然。今移自草部。

　　图经文具牛黄条下。

　　外台秘要云：治蛊。取败鼓皮广五寸，长一尺，蔷薇根五寸，如足拇指大（本元云莨菪根），锉，以水一升，酒三升，煮取二升，服之。当下蛊虫，即愈。肘后方：治中蛊毒诸方。人有行蛊毒以病患者，若中之当服药，如知蛊主姓，便呼取以去也。凡诊法，中蛊状，令人心腹切痛，如有物咬。或吐下血，不即治之，蚀人五脏尽即死矣。欲知是蛊，当令病人吐水，沉者治之各自有药。江南山间人有此，不可不信之。梅师方：治卒中蛊毒，下血如鹅肝，昼夜不绝，脏腑坏败待死。知蛊姓名方，破鼓皮烧灰服，自呼名治之即去。又欲知蛊毒主姓名，取败鼓皮少许杨氏产乳疗中蛊毒。取败破鼓皮烧作末，酒服方寸儿五种蛊毒。

　　衍义曰：败鼓皮，黄牛皮为胜。今不言是何皮，盖亦以驴、马皮为之者。唐·韩退之所谓牛溲、马勃、败鼓之皮，俱收并蓄，待用无遗者。今用处亦少，尤好煎胶。专用牛皮，始可入药

　　卷第十八

　　六畜毛蹄甲

　　味咸，平，有毒。主鬼疰蛊毒，寒热惊痫，癫 狂走。骆驼毛尤良。

　　陶隐居云：六畜，谓马、牛、羊、猪、狗、鸡也。骡、驴亦其类，骆驼，方：家并少用。

　　且狗毛蹄，亦已各出其身之品类中，所主疗不必同此矣。唐本注云：骆驼毛蹄甲，主妇人赤白带下最善。

　　图经文具野驼脂条下。

　　五种陈藏器余

　　卷第十八

　　诸血

　　味甘，平。主补人身血不足。或因患血枯，皮上肤起，面无颜色者，皆不足也。并生饮之。又解诸药毒、菌毒，止渴，除丹毒，去烦热，食筋令人多力。

　　卷第十八

　　果然肉

　　味咸，无毒。主疟瘴，寒热，煮食之，亦坐其皮为褥。似猴，人面，毛如苍鸭，肋作褥。《南州异物志》云：交州有果然兽，其名自呼，如猿，白质黑纹，尾长过其头，鼻孔向天，雨以尾塞鼻孔，毛温而细。《尔雅》：KT ，仰鼻而长尾。郭注与此相似也。

　　卷第十八

　　狨兽

　　无毒。主五野鸡病。取其脂敷疮，亦食其血肉，亦坐其皮，积久野鸡病皆瘥也。似猴而大，毛长，黄赤色。生山南山谷中。人将其皮作鞍褥。

　　卷第十八

　　野狼筋

　　如织络袋子，似筋胶所作，大小如鸭卵，人有犯盗者熏之，当脚挛缩，因之获贼也。或云：是野狼 下筋。又云：虫所作，未知孰是，野狼大如狗，苍色，鸣声诸孔皆涕。

　　卷第十八

　　诸肉有毒

　　兽歧尾杀人。鹿豹纹杀人。羊心有孔杀人。马蹄夜目，五月以后食之杀人。犬悬蹄，肉有毒杀人。不可食。米瓮中肉杀人。漏沾脯杀人。肉中有有星如米杀人。羊脯三月以后，有虫如马尾，有毒杀人。脯曝不燥，火烧不动，入腹不消，久置黍米瓮中，令人气闭。

　　白马鞍下肉，食之损人五脏。马及鹿膳白不可食。乳酪及大酢和食，令人为血痢。驴、马、兔肉，妊娠不可食。乳酪煎鱼脍瓜和食，立患霍乱。猪、牛肉和食，令人患寸白虫。诸肉煮熟不敛水，食之成瘕，食兔肉食干姜，令人霍乱。市得野中脯，多有射罔毒，食诸肉过度，还饮肉汁即消，食脑立销。

　　卷第十九

　　（己酉添加衍义）

　　卷第十九　禽上

　　丹雄鸡

　　丹雄鸡　味甘，微温、微寒，无毒。主女人崩中漏下赤白沃，补虚，温中止血，久伤乏疮，通神，杀毒，辟不祥。

　　臣禹锡等谨按孟诜云：主患白虎，可铺饭于患处，使鸡食之，良。又取热粪封之取热，使伏于患人床下。其肝入补肾方中，用冠血和天雄四分，桂心二分，太阳粉四分，丸服之，益冠血，疗白癜风。粪，治白虎风并敷风痛。

　　头

　　 主杀鬼。东门上者尤良。

　　白雄鸡肉

　　 味酸，微温。主下气，疗狂邪，安五脏，伤中消渴。

　　臣禹锡等谨按日华子云：白雄鸡调中，除邪，利小便，去丹毒。

　　乌雄鸡肉

　　 微温。主补中止痛。

　　胆

　　 微寒。主疗目不明，肌疮。

　　臣禹锡等谨按孟诜云：乌雄鸡，主心痛，除心腹恶气。又，虚弱人取一只，治如食法，五味汁和肉一器中，封口，重汤中煮之，使骨肉相去，即食之，甚补益。仍须空腹饱食之。肉须烂，生即反损。亦可五味腌，经宿，炙食之，分作两顿。又，刺在肉中不出者，取尾二七枚烧作灰，以男子乳汁和封疮，刺当出。又，目泪出不止者，以三年冠血敷目睛上，日三度。日华子云：温，无毒。止肚痛，除风湿麻痹，补虚羸，安胎，治折伤并痈疽。

　　生竹木刺不出者。

　　心

　　 主五邪。血 主 折骨痛及痿痹。

　　臣禹锡等谨按 折通用药云：乌雄鸡血，平。

　　肪

　　 主耳聋。

　　臣禹锡等谨按药对云：鸡肪，寒。

　　肠

　　 主遗溺，小便数不禁。

　　肝及左翅毛

　　 主起阴。

　　冠血

　　 主乳难。

　　 里黄皮

　　 微寒。主泄利，小便利，遗溺，除热止烦。

　　臣禹锡等谨按日华子云：诸鸡 ，平，无毒。止泄精并尿血，崩中，带下，肠风，泻痢，此即是肫内黄皮。

　　屎白

　　 微寒。主消渴，伤寒，寒热，破石淋及转筋，利小便，止遗溺，灭瘢痕。

　　黑雌鸡

　　 主风寒湿痹，五缓六急，安胎。

　　血

　　 无毒。主中恶腹痛及 折骨痛，乳难。

　　臣禹锡等谨按药性论云：黑雌鸡，味甘。安胎通用药云：乌雌鸡，温。中恶通用药云：乌后血不止，以鸡子三枚，醋半升，好酒二升，煎取一升，分为四服，如人行三、二里，微暖进之。又，新产妇，可取一只，理如食法，和五味炒熟香，即投二升酒中，封口经宿，取饮之，令人肥白。又，和乌油麻二升，熬令黄香，末之入酒，酒尽极效。日华子云：乌雌鸡，温，无毒。安心定志，除邪辟恶气，治血邪，破心中宿血及治痈疽，排浓补新血，补产后虚羸，益色助气。胆，治疣目、耳 疮，日三敷。肠，治遗尿并小便多。粪，治中风失音，痰逆，消渴，破石淋，利小肠，余沥，敷疮痍，灭瘢痕。炒服，治小儿客忤，蛊毒。翼，治小儿夜啼，安席下，勿令母知。窠中草，治头疮白秃，和白头翁草烧灰，猪脂敷。

　　翮羽

　　 主下血闭。

　　黄雌鸡

　　 味酸、甘，平。主伤中消渴，小便数不禁，肠 泄利，利益五脏，续绝伤，疗劳益气。

　　臣禹锡等谨按日华子云：黄雌鸡，温，无毒。

　　肋骨，主小儿羸瘦，食不生肌。

　　臣禹锡等谨按孟诜云：黄雌鸡，主腹中水癖水肿。以一只理如食法，和赤小豆一升同煮，候之，良。又，先患骨热者，不可食之。鸡子动风气，不可多食。又，光粉、诸石为末，和饭与鸡食之，后取鸡食之，甚补益。又，子醋煮熟，空腹食之，治久赤白痢。又，人热毒发，可取三颗鸡子白和蜜一合服之，瘥。日华子云：黄雌鸡，止劳劣，添髓补精，助阳气，暖小肠，止泄精，补水气。

　　鸡子

　　 主除热火疮，痫痉。可作虎魄神物。

　　臣禹锡等谨按药对云：鸡子，平。

　　卵白

　　 微寒。疗目热赤痛，除心下伏热，止烦满咳逆，小儿下泄，妇人产难，胞衣不出，醯大烦热。

　　卵中白皮

　　 主久咳结气，得麻黄、紫菀和服之，立已。

　　鸡白蠹肥脂

　　 生朝鲜平泽。

　　陶隐居云：鸡，此例甚多。又云：鸡子作虎魄用。欲 卵黄白混杂煮作之，亦极相似，唯不拾芥尔。又煮白合银口含，须臾色如金。鸡又不可合葫蒜及李子食之。乌鸡肉不可合犬肝、犬肾食之。小儿食鸡肉好生蛔虫。又鸡不可合芥叶蒸食之。朝鲜乃在玄兔、乐浪，不应总是鸡所出。今云白蠹，不知是何物？别恐一种尔。唐本注云：白鸡距及脑，主产难，烧灰酒服之。脑，主小儿惊痫。今注鸡入药用，盖取朝鲜者良。又按陈藏器本草云：鸡，主马咬疮及剥驴、马伤手。热鸡血及热浸之。黄雌鸡，温补益阳。白鸡，寒。利小便，去丹毒风。屎白，雄鸡三年者，能为鬼神所使。乌雌鸡，杀鬼物。卵白，解热烦。屎，炒服之，主虫咬毒。黄脚鸡，主白虎病。布饭病处，将鸡来食饭，亦可抱鸡来压之。雄鸡胁血涂白癜风、 疡风。鸡子益气，多食令人有声。一枚以浊水搅煮两沸，合水服之，主产后痢。

　　和蜡作煎饼，与小儿食之，止痢。取二枚，破着器中打开，取白酽醋如白之半搅调吞之，生产后血闭不下。又，取卵三枚，醋半升，酒二升，搅和，煮取二升，分四服主产后血下不止。又，白虎病，取鸡子揩病处，咒愿送粪堆头，不过三度瘥。白虎是粪神，爱吃鸡子。鸡屎和黑豆炒，浸酒，主贼风，风痹，破血。

