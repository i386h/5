<!-- { "loadSidebar": true } -->
　　取煮鹅汁饮之。臣禹锡等谨按陈藏器渴，以白者胜。孟诜云：脂，可合面脂。肉性冷，不可多食，令人易霍乱，与服丹石人相宜，亦发痼疾。日华子云：苍鹅，冷，有敷蛇虫咬毒。舍中养能辟虫、蛇。白鹅，凉，无毒。解五脏热，止渴。脂润皮肤。尾罂治耳及聋，纳之，亦疗手足皴。

　　子，补中益气，不可多食。尾烧灰，酒服下，治噎。

　　食疗卵，温。补五脏，亦补中益气，多发痼疾。肘后方：误吞环若指驱，烧鹅羽数枝，末，饮服之。子母秘录：小儿鹅口不乳者，白鹅矢汁灌口中。

　　卷第十九　禽上

　　（音牧）肪

　　味甘，无毒。主风虚寒热。

　　臣禹锡等谨按陈牧士良云： 肪，大寒。

　　衍义曰： 肪，陶隐居云： 即是鸭，然有家鸭，有野鸭。陈藏器本草曰：《尸子》云，野本》注云：《尔雅》云，野凫， 。注云，鸭也。如此，则凫、 皆用肪，即家鸭也。如此所说各不同，其义不定。又按唐·王勃《滕王阁记》云：落霞与孤 齐飞。则明知 为野鸭也。

　　勃，唐之名儒，必有所据，故知 为野鸭明矣。

　　白鸭屎

　　 名通。主杀石药毒，解结缚，散蓄热。

　　肉

　　 补虚，除热，和脏腑，利水道。

　　陶隐居云： 即是鸭，鸭有家、有野。又《本经》云：雁肪一名 肪，其疗小异，此说则专是家鸭尔。黄雌鸭为补最胜。鸭卵不可合鳖肉食之。凡鸟自死，口不闭者，皆不可食，食之杀人。唐本注云：《别录》云，鸭肪主水肿。血主解诸毒。肉主小儿惊痫。头主水肿，通利小便。古方：疗水用鸭头丸。今按陈藏器本草云：《尸子》云，野鸭为凫，家鸭为，不能飞翔，如庶人守耕稼而已。臣禹锡等谨按蜀本注云：《尔雅》云，野凫， 。注云，鸭也。《本经》用 肪，即家鸭也。野鸭与家鸭有相似者，有全别者，甚小，小者名刀鸭，味最重，食之补虚。孟诜云：野鸭，主补中益气，消食。

　　九月以后即中食，全胜家者，虽寒不动气，消十二种虫，平胃气，调中轻身。又身上诸小热疮，多年不可者，但多食之，即瘥。又云白鸭肉，补虚，消毒热，利水道，及小儿热惊痫，头生疮肿，又和葱、豉作汁饮之，去卒烦热。又，粪主热毒，毒痢。又取和鸡子白，封热肿毒上消。又黑鸭，滑中发冷痢，下香港脚。不可食之。子微寒，少食之，亦发气，令背膊闷。日华子云：野鸭，凉，无毒。补虚助力，和胃气，消食，治热毒风及恶疮疖，杀腹脏一切虫。九月后，立春前采。

　　大补益病患，不可与木耳、胡桃、豉同食。家鸭，冷，微毒。补虚，消热毒，利小肠，止惊痫，解丹毒，止痢，绿头者佳。头治水肿，煮服。粪治热毒疮并肿毒，以鸡子调敷内消。卵治心腹胸膈热，多食食疗项中热血，解野葛毒，饮之瘥。卵，小儿食之，脚软不行，爱倒。盐淹食之，即宜人。屎，可拓蚯蚓咬疮。外台秘要解金、银、铜、铁毒，取鸭屎汁解之。百一方：卒大腹水病。取青雄鸭，以水五升，煮取一升，饮尽浓盖之取汗，佳。又方：石药过剂者。白鸭屎末，和水头鸭一只，治如食法，细切和米并五味，煮令极熟作粥，空腹食之。又云：主水气胀满浮肿，小便涩少。白鸭一只，去毛、肠，汤洗， 饭半升，以饭、姜、椒酿鸭腹中，缝定如法蒸，候熟食之。孙真人蛐 咬，以屎敷疮。又云：鸭肉合鳖食之害人。

　　卷第十九　禽上

　　鹧鸪

　　鹧鸪　味甘，温，无毒。主岭南野葛、菌毒、生金毒，及温瘴久，欲死不可瘥者，合毛熬酒渍之。生捣取汁服，最良。生江南。形似母鸡，鸣云钩 格磔者是。

　　唐本注云：有鸟相似，不为此鸣者，则非也。臣禹锡等谨按孟诜云：鹧鸪，能补五脏，益不可与竹笋同食，令人小腹胀，自死者不可食。一言此鸟天地之以自死者不可食也。日华子云：微毒。疗蛊气瘴疾欲死者。酒服之。

　　图经曰：鹧鸪，出江南，今江西、闽、广、蜀、夔州郡皆有之。形似母鸡，臆前有白圆点，背间有紫赤毛，彼人亦呼为越雉，又谓之随阳之鸟。《南越志》云：鹧鸪虽东西徊翅，然开翅豹《古今注》云：其鸣自呼，此不然也。其鸣，若云钩 格磔者是矣。亦有一种鸟酷相类，但不作此鸣，不可食之。彼土人食鹧鸪，云主野葛、生金、蛇、菌等毒，不可与竹笋同食。自死者亦禁食之。其脂膏手可以已瘴瘃，令不龟裂。

　　衍义曰：鹧鸪，郑谷所谓相呼相应湘天阔者，南方专充庖。然治瘴及菌毒，甚效。余悉如《经》。

　　卷第十九　禽上

　　雁肪

　　味甘，平，无毒。主风挛拘急偏枯，气不通利。久服长毛发须眉，益气不饥，轻身耐老。

　　一名 肪。生江南池泽。

　　取无时。

　　陶隐居云：《诗》云，大曰鸿，小曰雁。今雁类亦有大小，皆同一形。又别有野鹅大于雁，犹似家苍鹅，谓之驾（音加）鹅。雁肪自不多食，其肉应亦好。 作木音，云是野鸭，今此一名 肪。则雁、 皆相类尔。此前又有鸭事注在前，夫雁乃住江湖，夏应产伏，皆往北，恐以冬月为好。唐本注云：雁喉下白毛。

　　疗小儿痫有效。夫雁为阳鸟，冬则南翔，夏则北徂，时当春夏，则孳（音兹）育于北，岂谓北人不食之乎？然雁与燕相反，燕来则雁往，燕往则雁来，故《礼》云：秋候雁来，春去鸟至。臣禹锡等谨按吴氏云：雁肪，神农、歧伯、雷公：甘，无毒。杀诸石药毒。孟诜云：雁膏可合生发膏，仍治耳聋。骨灰和泪洗头长发。日华子云：凉，无毒。治风、麻痹。久服助气，壮筋骨。脂和豆黄作丸，补劳瘦，肥白人。其毛自落者，小儿带之疗惊痫。

　　梅师方：治灸疮肿痛。取雁屎白、人精相和研，敷疮。孙真人六月、七月勿食雁，伤神。

　　食医心镜主风挛拘急偏枯，血气不通利。雁肪四两炼滤过，每日空心暖酒一杯，肪一匙头，饮之。

　　衍义曰：雁肪，人多不食者，谓其知阴阳之升降，分长少之行序。世或谓之天厌，亦道家之一说尔，食之则治诸风。

　　《唐本》注曰：雁为阳鸟，其义未尽。兹盖得中和之气，热则即北，寒则即南，以就和气。

　　所以为礼币者，一以取其信，二取其和。

　　卷第十九　禽中

　　雀卵

　　雀卵　味酸，温，无毒。主下气，男子阴痿不起，强之令热，多精有子。

　　脑

　　 主耳聋。

　　臣禹锡等谨按耳聋通用药云：雀脑，平。

　　头血

　　 主雀盲。

　　雄雀屎臣禹锡等谨按齿痛通用药云：雄雀屎，温。疗目痛，决痈疖，女子带下，溺不利，除疝瘕。五月取之良。

　　陶隐居云：雀性利阴阳，故卵亦然。《术》云：雀卵和天雄丸服之，令茎大不衰。人患黄昏间目无所见，为之雀盲。

　　其头血疗之。雄雀屎两头尖者是也。亦疗龋齿。雀肉不可合李子食之，亦忌合酱食之，妊身人尤禁之。唐本注云：《别录》云，雀屎，和男首子乳如薄泥，点服，主症癖久痼冷病。或和少干姜服之，大肥悦人。今按陈藏器本草云：雀肉起阳道，食之令人有子。冬月者良。腊月收雀屎，俗呼为青丹。主癖诸块，伏梁。和干姜、桂心、艾等为丸，入腹能烂 癖。患痈苦不溃，以一枚敷之，立决。

　　又急黄欲死。以两枚细研，水温服之。

　　臣禹锡等谨按孟诜云：其肉十月以后、正月以前食之。续五脏不足气，助阴道，益精髓，不益气，暖腰膝，缩小便，治血崩，带下。粪，头尖及成梃者雄，右掩左者亦是。

　　图经曰：雀，旧不着所出州土，今处处有之。其肉大温，食之益阳，冬月者良。卵及脑、头腊月收之。俗呼为青丹，头尖者为雄屎。《素问》云：胸胁支满者，妨臭，出清液，先唾血，四肢青，目眩，时时前后血。病名血枯，得之年少时，有所大脱血。若醉入房，中气竭肝伤，故月事衰少不来。治之以乌贼骨、茹，二物并合之，丸以雀卵，大如小豆，以五丸为后饭，饮鲍鱼汁，以利肠中及伤肝也。

　　饭后药先，谓之后饭。按古本草乌贼鱼骨、 茹等，并不治血枯，然经法用之，是攻其所生所起耳。今人亦取雀肉，以蛇床子熬膏，和合众药，丸服，补下有效，谓之驿马丸。此法起于唐世，云明皇服之。又下有燕屎条。陶隐居云：有胡、越二种。入药用胡燕也。胡洽治疰，青羊脂丸中用之。其窠亦入药。崔元亮《海上方》治湿 ，取胡燕窠最宽大者，唯用其抱子处，余处两遍便愈。若患恶刺，以醋和窠末如泥裹之，三、两日易，便瘥。

　　食疗卵白，和天雄末、菟丝子末为丸，空心酒下五丸。主男子阴痿不起，女子带下，便溺不利。除疝瘕，决痈肿，续五脏气。雷公云：雀苏，凡使，勿用雀儿粪。其雀儿口黄，未经淫者粪是苏。若底坐尖在上即曰雌，两头圆者是雄。阴人使雄，阳人使雌。凡采之，先去两畔有附子生者，勿用。然后于钵中研如粉，煎甘草汤浸一宿，倾上清甘草水尽，焙干任用。外台秘要疗齿龋痛有虫。取雄雀粪，以绵裹塞齿孔内，日一、二易之。又方：治咽喉闭塞、口噤。用乳和敷易之。雄雀屎佳。坚者为雄。简要济众妇人吹奶独胜散：白丁香半两，捣罗为散。每服一钱匕，温酒调下，无时服。广利方：妊娠食雀肉，饮酒，令子心淫乱。又云：妊娠食雀肉及豆酱，令子面多 。子母秘录：治小儿中风口噤，乳不下。雀屎、白水，丸如麻子大，服二丸，即愈。又方：治小儿冻疮。用雀儿脑髓涂之，立瘥。

　　衍义曰：雀卵，孟诜云：肉，十月以后，正月以前食之。此盖取其阴阳静定，未决泄之义。

　　卵亦取第一番者。

　　卷第十九　禽中

　　燕屎

　　味辛，平，有毒。主蛊毒鬼疰，逐不祥邪气，破五癃，利小便。生高山平谷。

　　陶隐居云：燕有两种，有胡、有越。紫胸轻小者是越燕，不入药用；胸斑黑，声大者是胡燕。俗呼胡燕为夏候，其作窠喜长，人言有容一疋绢者，令家富。窠亦入药用，与屎同，多以作汤洗浴，疗小儿惊邪也。窠户有北向及尾倔（求勿切）色白者，皆是数百岁燕，食之延年。

　　凡燕肉不可食，令人入水为蛟所吞。亦不宜杀之。唐本注云：《别录》云，胡燕卵，主水浮肿。肉，出痔虫。越燕屎亦疗痔，杀虫，去目翳也。今按陈藏器草云：燕屎，有毒。主疟。

