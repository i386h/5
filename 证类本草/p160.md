<!-- { "loadSidebar": true } -->
　　取方寸匕，令患者发日平旦，和酒一升，搅调。病患两手捧碗当鼻下承取气，慎勿入口，毒人。又，主蛊毒。取屎三合，熬令香，独头蒜十枚，去皮，和捣为丸。服三丸，如梧桐子，蛊当随痢下而出。臣禹锡等谨按孟诜云：石燕，在乳穴石洞中者，冬月采之，堪食。余者不中，只可治病，食如常法，取二十枚，投酒一斗中渍之，三日后取饮。每服一、二盏，随性多少，甚益气力。日华子云：石燕，暖，无毒。壮阳，暖腰膝，添精补髓，益气，润皮肤，缩小便，御风寒，岚瘴，瘟疫气。

　　图经文具雀卵条下。

　　外台秘要治蠼 尿疮，绕身匝即死。以燕巢中土、猪脂、苦酒和敷之。肘后方：治卒大腹水病。取胡燕卵中黄，顿吞十枚。葛氏方：卒得浸淫疮，有汁，多发于心，不早疗，周匝身则杀人。胡燕窠中土，水和敷之。又方：若石淋者，取燕屎末，以冷水服五钱匕，旦服至食时当尿石水。贾相公牛经牛有非时吃着杂虫，腹胀满。取燕子粪一合，以水浆二升相和，灌之，效。

　　卷第十九　禽中

　　伏翼

　　伏翼　味咸，平，无毒。主目瞑（音冥）痒痛，疗淋利水道，明目，夜视有精光。久服令人喜乐，媚好无忧。一名蝙蝠。生太山川谷及人家屋间。立夏后采，阴干。苋实、云实为之使。

　　陶隐居云：伏翼目及胆，术家用为洞视法，自非白色倒悬者，亦不可服之也。唐本注云：伏翼，以其昼伏有翼尔。李氏本草云：即天鼠也。又云：西平山中别有天鼠，十一月、十二月取。主女人生子余疾，带下病，无子。《方言》：一名仙鼠，在山孔中食诸乳石精汁，皆千岁。头上有冠，淳白，大如鸠、鹊。食之令人肥健，长年。其大如鹑，未白者皆已百岁，而并倒悬，其石孔中屎皆白，如大鼠屎，下条天鼠屎，当用此也。其屎灰，酒服方寸匕，主子死腹中。其脑，主女子面 ，服之令人不忘也。今按陈藏器本草云：伏翼，主蚊子。五月五日取倒悬者晒干，和桂、薰陆香为末，烧之，蚊子去。取其血滴目，令人不睡，夜中见物。

　　（自虫鱼部 今移）臣禹锡等谨按药性论云：伏翼，微热，有毒。服用治五淋。日华子云：蝙蝠，久服解愁。粪名夜明砂，炒服治瘰 。

　　图经曰：伏翼，蝙蝠也。出泰山川谷，及人家屋间。立夏后采，阴干用。天鼠屎，即伏翼屎也。出合浦山谷。十月、十二月取。苏恭引《方言》：伏翼一名仙鼠，故知一物。又云：仙鼠在山孔中，食诸乳石精汁，皆千岁，头上有冠，淳白，大如鸠、鹊。其大如鹑未白者，皆已百岁，而并倒悬其石乳中。此《仙经》所谓肉芝者也。其屎皆白，如大鼠屎。入药当用此。

　　然今蝙蝠多生古屋中，白而大者，盖稀有。屎亦有白色者，料其出乳石处，山中生者，当应如此耳。《续传信方》疗马扑损痛不可忍者，仙鼠屎三、两枚，细研，以热酒一升投之，取其清酒服之，立可止痛，更三、两服便瘥。

　　雷公曰凡使，要重一斤者方：采之。每修事，行拭去肉上毛，去爪、肠，即留翅并肉、脚及嘴。然后用酒浸一宿，漉出，取黄精自然汁涂之，炙令干方：用。每修事，重一斤一个，用黄精自然汁五两为度。圣惠方：治小儿生十余月后，母又有妊，令儿精神不爽，身体萎瘁，名为病。用伏翼烧为灰，细研。以粥饮调下半钱，日四、五服，效。若炙令香，熟嚼之哺儿，亦效。百一方：治久咳嗽上气十年、二十年诸药治不瘥方：蝙蝠除翅、足，烧令焦末，饮服之。

　　鬼遗方：治金疮出血，内 。蝙蝠二枚，烧烟尽末，以水调服方寸匕，令一日服尽，当下如水岁也衍义曰：伏翼屎，合疳药。白日亦能飞，但畏鸷鸟不敢出。此物善服气，故能寿。冬月不食，亦可验矣。

　　卷第十九　禽中

　　天鼠屎

　　味辛，寒，无毒。主面痈肿，皮肤洗洗时痛，腹中血气，破寒热积聚，除惊悸，去面黑 。一名鼠法，一名石肝。生合浦山谷。十月、十二月取。（恶白蔹、白薇。）

　　陶隐居云：方：家不复用，俗不识也。唐本注云：李氏本草云，即伏翼屎也。伏翼条中不用屎，是此明矣。《方：言》名仙鼠，伏翼条已论也。今注一名夜明砂。

　　简要济众治五疟方：夜明砂，捣为散，每服一大钱，用冷茶调下，立瘥。家传验方：一岁

　　卷第十九　禽中

　　鹰屎白

　　主伤挞灭瘢。

　　陶隐居云，止单用，白亦不能灭瘢。复应合诸药僵蚕、衣鱼之属，以为膏也。唐本注云：鹰屎灰，酒服方寸匕，主恶酒。勿使饮人知。今按陈藏器本草云：鹰肉，食之主邪魅、野狐魅。嘴及爪主五痔，狐魅，烧为末服之。臣禹锡等谨按灭瘢通用药云：鹰屎白，平。药性论云：鹰屎，臣，微寒，有小毒。主中恶。又，头烧灰，和米饮服之，治五痔。又，眼睛和乳汁研之，夜三注眼中，三日见碧霄中物。忌烟熏。

　　外台秘要主食哽。雁、鹰屎烧末，服方寸匕。虎、野狼、雕屎亦得。

　　衍义曰：鹰屎白兼他药用之，作溃虚积药。治小儿奶癖黄，鹰粪白一钱，密佗僧一两，舶上硫黄一分，丁香二十一个。上为末，每服一字。三岁以上半钱，用乳汁或白面汤调下，并不转泻。一复时取下青黑物后，服补药，醋石榴皮半两，炙黑色，伊芳祁一分，木香一分，麝香半钱，同为末。每服一字，温薄酒调下，并吃二服。凡小儿胁下硬如有物，乃是癖气，俗谓之奶脾，只服温脾化积气丸，子、药不可取，转无不愈也。取之多失。

　　卷第十九　禽中

　　雉肉

　　雉肉　味酸，微寒，无毒。主补中益气力，止泄痢，除蚁 。

　　陶隐居云：雉虽非辰属，而正是离禽，丙午日不可食者，明王于火也。唐本注云：雉，温。

　　主诸 疮。臣禹锡等谨按孟诜云：山鸡，主五脏气，喘不得息者，食之发五痔。和荞麦面食之生肥虫。卵不与葱同食，生寸白虫。又野鸡，久食令人瘦。又九月至十二月食之，稍有补。他月即发五痔及诸疮疥。不与胡桃同食，菌子、木耳同食发五痔，立下血。日华子云：雉鸡，平，微毒。有痼疾人不宜食。秋冬益，春夏毒。

　　图经曰：雉，《本经》不载所出州土，今南北皆有之。多取以充庖厨。《周礼·庖人》共六禽，雉是其一，亦食品之贵，然有小毒，不宜常食。九月以后至十一月以前食之，即有补，它月则发五痔及诸疮疥。又不可与胡桃、菌蕈、木耳之类同食，亦发痔疾，立下血，须禁之。

　　《尔雅》所载雉名尤众，今人鲜能尽识。江淮、伊芳洛间有三种尾长而小者，为山鸡，人多畜之，樊中则所谓翟山雉者也。江南又有一种白而背有细黑纹，名白鹇亦堪畜养，彼人食其肉，亦雉之类也，其余不复用之。

　　食疗云：不与胡桃同食，即令人发头风，如在船车内，兼发心痛。亦不与豉同食。自死足爪不伸，食之杀人。食医心镜主消渴，饮水无度，小便多，口干渴。雉一只，细切，和盐、豉作羹食。又云：主脾胃气虚下痢，日夜不止，肠滑不下食。野鸡一只，如食法，细研，着桔皮、椒、葱、盐、酱，调和作馄饨熟煮。空心食之。又云：治消渴，舌焦口干，小便数。野鸡一只，以五味煮令极熟，取二升半以来，去肉取汁，渴饮之，肉亦可食。又云：治产后下痢，腰腹痛。野鸡一只，作馄饨食之。

　　衍义曰：雉，其飞若矢，一往而堕，故今人取其尾置船车上，意欲如此快速也。汉·吕太后名雉，高祖字之曰野鸡，其实即鸡属也。食之，所损多，所益少。

　　卷第十九　禽下

　　孔雀屎

　　微寒。主女子带下，小便不利。

　　陶隐居云：出广、益诸州。方家不见用。唐本注云：孔雀，交、广有，剑南元无。臣禹锡等谨按陈藏器云：孔雀，味咸，无毒。日华子云：孔雀，凉，微毒。解药毒、蛊毒。血，治毒药，生饮良。粪，治崩中带下及可敷恶疮。

　　衍义曰：孔雀尾不可入目，昏翳人眼。

　　卷第十九　禽下

　　鸱（尺脂切）头

　　味咸，平，无毒。主头风眩颠倒，痫疾。

　　陶隐居云：即俗人呼为老 者。一名鸢。又有雕、鹗，并相似而大。虽不限雌雄，恐雄者当胜。今鸱头酒用之，当微炙，不用蠹虫者。

　　食疗云：头，烧灰，主头风目眩，以饮服之。肉，食之，治癫痫疾。千金方：治癫痫螈。

　　卷第十九　禽下

　　KT

　　味甘，平，无毒。治惊邪。食之，主短狐。可养，亦辟之。今短狐处多有KT ，五色，尾有毛如船舵，小于鸭。《临海异物志》曰：KT ，水鸟，食短狐。在山泽中无复毒瓦斯也。又杜台卿《淮赋》云：KT 寻邪而逐害是也。（新补）

　　卷第十九　禽下

　　斑

　　味甘，平，无毒，主明目。多食其肉，益气，助阴阳。一名斑鸠。范方：有斑 丸。

　　是处有之。春分则化为黄褐侯，秋分则化为斑 。又有青 ，平，无毒。安五脏，助气虚损，排脓，治血，并一切疮疖痈 。又名黄褐鸟。（新补）

　　衍义曰：斑 ，斑鸠也。尝养之数年，并不见春秋分化。有有斑者，有无斑者，有灰色者，有小者，有大者。久病虚损，人食之补气。虽有此数色，其用即一也。

　　卷第十九　禽下

　　白鹤

　　味咸，平，无毒。血主益气力，补劳乏，去风益肺。肫中砂石子，摩服治蛊毒邪。今鹤有玄有黄，有白有苍。取其白者为良。它者次之。《穆天子传》云：天子至巨搜二氏献白鹤之血，以饮天子。注云：血益人气力。（新补）

　　卷第十九　禽下

　　乌鸦

　　乌鸦　平，无毒。治瘦，咳嗽，骨蒸劳。腊月瓦缸泥煨烧为灰，饮下。治小儿痫及鬼魅。目清注目中，通治目。（新补）

　　图经文具雄鹊条下。

　　圣惠方：治土蜂 。以鸦头烧灰，细研，敷之。

　　卷第十九　禽下

　　练鹊

　　味甘，温、平，无毒。益气，治风疾。冬春间取，细锉，炒令香，袋盛于酒中浸。每朝取酒温服之。似鸲鹆小，黑褐色，食槐子者佳。（新补）

　　卷第十九　禽下

　　鸲鹆肉

　　味甘，平，无毒。主五痔，止血。炙食，或为散饮服之。

　　唐本注云：鸟似 而有帻者是。今按 陈藏器本草云：鸲鹆主吃，取灸食之，小儿不过一枚瘥也。腊月得者，主老嗽。（唐本先附）臣禹锡等谨按日华子云：治嗽及吃噫下气，炙食之，作妖可通灵。眼睛和乳点眼，甚明。

　　陈藏器云：目睛和乳汁研，滴目瞳子，能见云外之物。五月五日取子，去舌端，能效人言。

