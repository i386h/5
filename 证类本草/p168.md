<!-- { "loadSidebar": true } -->
　　又，此鱼行水之次，或自触着物，即自怒气胀，浮于水上，为鸦 所食。

　　孙真人食忌：鱼，勿食肝，杀人。

　　卷第二十　上品

　　鱼

　　平。补五脏，益筋骨，和脾胃。多食宜人。作 尤佳。曝干甚香美。不毒，亦不发病。

　　卷第二十　上品

　　黄鱼

　　平，有毒。发诸气病，不可多食。亦发疮疥，动风。不宜和荞麦同食，令人失音也。

　　卷第二十　上品

　　鲂鱼

　　调胃气，利五脏。和芥子酱食之，助肺气，去胃家风。消谷不化者，作脍食，助脾气，令人能食。患疳痢者，不得食。作羹 食，宜人。其功与鲫鱼同。

　　二十三种陈藏器余

　　卷第二十　上品

　　鲟鱼

　　味甘，平，无毒。主益气补虚，令人肥健。生江中，背如龙，长一、二丈，鼻上肉作脯名鹿头。一名鹿肉。补虚下气，子如小豆。食之肥美，杀腹内小虫。

　　食疗有毒。主血淋。可煮汁饮之。其味虽美，而发诸药毒。 ，世人虽重，尤不益人，服丹石人不可食，令人少气。发一切疮疥，动风气。不与干笋同食，发瘫缓风。小儿不与食，结症瘕及嗽。大人久食，令人卒心痛，并使人卒患腰痛。

　　卷第二十　上品

　　（上逐下题）鱼白

　　主竹木入肉，经久不出者，取白敷疮上，四边肉烂即出刺。一名鳔（毗眇切）。

　　海药云谨按《广州记》云：生南海，无毒。主月蚀疮，阴疮，痿疮。并烧灰用。经验方：治呕血。鳔胶长八寸，阔二寸，炙令黄，刮二钱以来，用甘蔗节三十五个，取自然汁调下。

　　卷第二十　上品

　　文鳐鱼（余招反）

　　无毒。妇人临月带之，令易产。亦可临时烧为黑末，酒下一钱匕。出南海。大者长尺许，有翅与尾齐。一名飞鱼，群飞水上，海人候之，当有大风。《吴都赋》云：文鳐夜飞而触网，是也。

　　卷第二十　上品

　　牛鱼

　　无毒。主六畜疾疫。作干脯捣为末，以水灌之，即鼻中黄涕出。亦可置病牛处，令其气相熏。生东海。头如牛也。

　　卷第二十　上品

　　海豚鱼

　　味咸，无毒。肉主飞尸、蛊毒、瘴疟，作脯食之。一如水牛肉，味小腥耳。皮中肪，摩恶疮，疥癣，痔 ，犬马 疥，杀虫。生大海中。候风潮出。形如豚，鼻中声，脑上有孔，喷水直上，百数为群，人先取得其子，系着水中，母自来就而取之。其子如蠡鱼子，数万为群，常随母而行。亦有江豚，状如豚，鼻中为声，出没水上，海中舟人候之，知大风雨。又中有曲脂，堪摩病，及樗博即明，照读书及作即暗，俗言懒妇化为此也。

　　卷第二十　上品

　　杜父鱼

　　主小儿差颓，差颓核大小也。取鱼擘开，口咬之七下。生溪涧下。背有刺，大头阔口，长二、三寸，色黑，斑如吹砂而短也。

　　卷第二十　上品

　　海鹞鱼齿

　　无毒。主瘴疟。烧令黑，末，服二钱匕。鱼似鹞，有肉翅，能飞上石头。一名石蛎，一名邵阳鱼。齿如石版。生东海。

　　卷第二十　上品

　　鱼

　　一作 （并音五禾反鲶属又五回反）。味甘，平，无毒，不腥。主膀胱水下，开胃。作脍白如雪。隋朝吴都进 鱼干脍，取快曝干瓶盛。临食以布裹，水浸良久，洒去水，如初脍无异。鱼生海中。大如石首。

　　图经文具 鱼条下。

　　卷第二十　上品

　　鱼

　　味甘，平，无毒。主五野鸡痔下血，瘀血在腹。似马鞭，尾有两歧，如鞭鞘，故名之。出江湖。

　　卷第二十　上品

　　鱼肝

　　无毒。主恶疮疥癣。勿以盐炙食。郭注《尔雅》云： 鱼长二、三丈。《颜氏家训》曰： 鱼纯灰色，无纹。古书云：有多用 鱼字为鳝，既长二、三丈，则非鳝鱼明矣。《本经》又以鳝为 ，此误深矣。今明 鱼，体有三行甲，上龙门化为龙也。

　　卷第二十　上品

　　石（音必）鱼

　　味甘，平，有小毒。主疮疥癣。出南海方：山涧中。长一寸，背里腹下赤。

　　南人取之作 。

　　卷第二十　上品

　　鱼

　　味甘，平，无毒。主癣。和柳叶捣碎，热炙敷之。又主马 疮。取酸臭者，和糁及屋上尘敷之。 似疥而大，凡 皆发疮疥，可合杀虫疮药用之。

　　卷第二十　上品

　　鱼脂

　　主牛疥，狗疮，涂之立愈。脂是和灰泥船者，腥臭为佳。又主症。取铜器盛二升，作大火炷，脂上燃之，令暖彻，于症上熨之，以纸籍腹上，昼夜勿息火，良。

　　卷第二十　上品

　　脍

　　味甘，温。蒜齑食之，温补，去冷气，湿痹，除膀胱水，喉中气结，心下酸水，腹内伏梁，冷 ，结癖，疝气，补腰脚，起阳道。鲫鱼脍，主肠 ，水谷不调，下利，小儿、大人丹毒，风眩。鲤鱼脍，主冷气，气块结在心腹，并宜蒜齑进之。鱼脍以菰菜为羹，吴人谓之金羹玉脍，开胃口，利大小肠。食脍不欲近夜，食不消，兼饮冷水，腹内为虫。时行病起食脍，令人胃弱。又不可同乳酪食之，令人霍乱。凡羹以蔓荆煮之，蔓荆去鱼腥。又万物脑能消毒，所以食脍，食鱼头羹也。

　　卷第二十　上品

　　昌候鱼

　　味甘，平，无毒。腹中子有毒，令人痢下。食其肉肥健益气力。生南海，如鲫鱼，身正圆，无硬骨，作炙食之至美，一名昌鼠也。

　　卷第二十　上品

　　鲩鱼

　　无毒。主喉闭，飞尸。取胆和暖水搅服之。鲩（音患）似鲤，生江湖间，纳喉中飞尸上。此胆至苦。

　　卷第二十　上品

　　鱼肝及子

　　有大毒。入口烂舌，入腹烂肠。肉小毒。人亦食之，煮之不可近铛，当以物悬之。一名鹕夷鱼。以物触之即嗔，腹如气球，亦名嗔鱼。腹白，背有赤道如印鱼，目得合，与诸鱼不同。江海中并有之，海中者大毒，江中者次之，人欲收其肝、子毒人，则当反被其噬，为此人皆不录。唯有橄榄木及鱼茗木解之，次用芦根、乌 草根汁解之，此物毒疾，非药所及。橄榄、鱼茗已出木部。

　　卷第二十　上品

　　鱼虎

　　有毒。背上刺着人如蛇咬。皮如 有刺，头如虎也。生南海，亦有变为虎者。

　　卷第二十　上品

　　KT鱼

　　（音拱）鲲子、鳅鱼（鳅同音）、鼠尾鱼、地青鱼、 鱼（ 普胡反音毗）、邵阳鱼尾刺人者有大毒。三刺中之者死，二刺者困，一刺者可以救。候人溺处钉之，令人阴肿痛，拔刺在尾中，逢物以尾拨之。食其肉而去其刺。其 鱼，已在《本经》鳝鱼注中。

　　卷第二十　上品

　　鲵鱼

　　鳗鲡注：陶云：鳗鲡能上树。苏云：鲵鱼能上树，非鳗鲡也。按：鲵鱼一名王鲔，在山溪能上树，天旱则含水上山，叶覆身，鸟来饮水，因而取之。伊芳、曰鲵鱼。一名 鱼，一名人鱼。膏燃烛不灭，秦始皇冢中用之。陶注 鱼条云：人鱼即鲵鱼也。

　　卷第二十　上品

　　诸鱼有毒者

　　鱼目有睫杀人。目得开合杀人。逆鳃杀人。脑中白连珠杀人。无鳃杀人。二目不同杀人。连鳞者杀人。白 杀人。腹下丹字杀人。鱼师大者有毒，食之杀人。

　　卷第二十　上品

　　水龟

　　无毒。主难产。产妇戴之，亦可临时烧末酒下。出南海，如龟，长二、三尺，两目在侧旁。

　　卷第二十　上品

　　疟龟

　　无毒。主老疟发无时者，亦名 疟，下俚人呼为妖疟。烧作灰，饮服一、二钱匕，当微利，取头烧服弥佳。亦候发时煮为沸汤，坐中浸身。亦悬安病患卧处。生高山石下，身偏头大，觜如鹗鸟，亦呼为鹗龟。

　　卷第二十一

　　（己酉添加衍义）

　　卷第二十一　中品

　　皮

　　 皮　味苦，平，无毒。主五痔，阴蚀，下血赤白五色，血汁不止，阴肿痛引腰背，酒煮杀之。又疗腹痛疝积，亦烧为灰，酒服之。生楚山川谷田野。取无时，勿使中湿。（得酒良，畏桔梗、麦门冬。）

　　陶隐居云：田野中时有此兽，人犯近，便藏头足，毛刺人，不可得捉，能跳入虎耳中。

　　而见鹊便自仰腹受啄，物有相制，不可思议尔。其脂烊铁注中，纳少水银，则柔如铅锡矣。唐本注云： 极狞钝，大者如小豚，小者犹瓜大，或恶鹊声，故反腹令啄，欲掩取之，犹蚌鹬（音聿）尔。虎耳不受鸡卵，且去地三尺， 何能跳之而入？野俗鄙说，遂为雅记，深可怪也，今按陈藏器本草云： 脂主耳聋，可注耳中。皮及肉主反胃，炙黄食之。骨食之令人瘦，诸节渐缩小。肉食之主 。臣禹锡等谨按蜀本注云：勿用山枳鼠皮，正相似，但山枳毛端有两岐为别。又有虎鼠皮亦相类，但以味酸为别。又有山KT 皮类兔皮，颇相似，其色褐，其味甚苦，亦不堪用。《图经》云：状如 、豚。脚短多刺，尾长寸余。苍白色，取去肉火干良也。药性论云： 皮，臣，味甘，有小毒。主肠风泻血，痔病有头，多年不瘥者，炙末，白饮下方寸匕。烧末，吹，主鼻衄。甚解一切药力。孟诜云： ，食之肥下焦，理胃气。其脂可煮五金八石，皮烧灰酒服治胃逆。又煮汁服止反胃。又可五味淹、炙食之。不得食骨，令人瘦小。日华子云：开胃气，止血、汗，肚胀痛，疝气。脂治肠风泻血。作猪蹄者妙，鼠脚者次。

　　图经曰： 皮，生楚山川谷田野，今在处山林中皆有之。状类 、豚，脚短多刺，尾长寸余，人触近便藏头足，外皆刺不可向尔。惟见鹊则反腹受啄，或云恶鹊声，故欲掩取之，犹蚌（音聿）也。此类亦多，惟苍白色，脚似猪蹄者佳，鼠脚者次。其毛端有两歧者，名山枳鼠。

　　肉味酸者名虎鼠。味苦而皮褐色类兔皮者名山KT 。凡此皆不堪用，尤宜细识耳。采无时，勿使中湿。肉与脂皆中用，惟骨不可食，误食之，则令人瘦劣。

