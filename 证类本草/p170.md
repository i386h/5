<!-- { "loadSidebar": true } -->
　　衍义曰：鳖甲，九肋者佳，煮熟者不如生得者，仍以酽醋炙黄色用，《经》中不言治劳，唯蜀本《药性论》云：治劳瘦，除骨热，后人遂用之。然甚有据，亦不可过剂。头血涂脱肛，又

　　卷第二十一　中品

　　蟹

　　蟹　味咸，寒，有毒。主胸中邪气热结痛， 僻，面肿，败漆烧之致鼠，解结散血，愈漆疮，养筋益气。

　　爪

　　 主破胞，堕胎。生伊芳、洛池泽诸水中。取无时。（杀莨菪毒、漆毒。）

　　陶隐居云：蟹类甚多，蝤（音遒） （音谋）、拥剑、彭 （音越）皆是，并不入药。

　　唯蟹最多有用，仙方：以化漆为水，服之长生。以黑犬血灌之三日，烧之，诸鼠毕至。未被霜甚有毒，云食水莨（音建）所为，人中之，不即疗多死。目相向者亦杀人，服冬瓜汁、紫苏汁及大黄丸皆剑，似彭 而大，似蟹而小，不可食。蔡谟初渡江，不识而啖之，几死，叹曰：读《尔雅》不熟，为劝学人所误。今按陈藏器本草云：蟹脚中髓及脑并壳中黄芒，长寸许，向东输海神，开腹中犹有海水。《本经》云：伊芳、洛水中者石蟹，形段不同。其黄敷久疽疮，无不瘥者。臣禹锡等谨按陈藏器云：蝤 ，主小作闪痞，煮食之。大者长尺余，两螯至强，八月能与虎斗，虎不如也。随大潮退壳，一退一长。拥剑，一名桀步。一螯极小，以大者斗。小者食，别无功。彭蜞有小毒，膏主湿癣疽疮，不瘥者涂之。食其肉，能令人吐下至困。蔡谟渡江，误食者。彭 如小蟹，无毛，海人食之，别无功。孟诜云：蟹，主散诸热。治胃气，理经脉，消食。八月输芒后食好，未输时为长未成。就醋食之，利肢节，去五脏中烦闷气。其物虽形状恶，食甚宜人。日华子云：螃蟹，凉，微毒。治产后肚痛，血不下，并酒服。筋骨折伤，生捣，炒 ，良。脚爪，破宿血，止产后血闭、肚痛，酒及醋汤煎服，良。又云：蝤蛑，冷，无毒。解热气，治小儿痞气。

　　图经曰：蟹，生伊芳、洛池泽诸水中，今淮海、京东、河北陂泽中多有之，伊芳、洛乃反难得也。八足二螯，大者箱角两出，足节屈曲，行则旁横。今人以为食品之佳味，独熬独目及两目相向者，皆有大毒，不可食。其黄能化漆为水，故涂漆疮用之。黄并肉熬末，以纳金疮中，筋断亦可续。黄并螯烧烟，可以集鼠于庭。爪入药最多。胡洽疗孕妇僵仆，胎转上抢心困笃，有蟹爪汤之类是也。《经》云：取无时。俗传蟹八月一日，取稻芒两枚，长一、二寸许，东行输送其长，故今南方：捕得蟹，瘥早则有衔稻芒者，此后方：可食之。以前时长未成就，其食之，急以豉汁可解。阔壳而多黄者名 ，生南海中，其螯最锐，断物如芟刈焉，食之行风气。扁而最大，后足阔者，为蝤蛑，岭南人谓之拨棹子，以后脚形如棹也。一名 。随潮退过，一退一长。其大者如升，小者如盏盘。两螯无毛，所在异于蟹。其力至强，能与虎斗，往往虎不能胜。主小儿闪癖，煮与食之良。一螯大，一螯小者，名拥剑，又名桀步。常以大螯斗，小螯食物。一名执火，以其螯赤故也。其最小者名彭 （音滑），吴人语讹为彭越。《尔雅》云： （音泽），小者 （力刀切）。郭璞云：即彭 也，似蟹而小，其膏可以涂癣，食之令人吐下至困。彭蜞亦其类也，蔡谟渡江误食者，是此也。

　　食疗云：蟹，足斑、目赤不可食，杀人。又，堪治胃气，消食。又，八月前，每个蟹腹内有稻谷一颗，用输海神。待输芒后，过八月方：食即好。经霜更美，未经霜时有毒。又，盐淹之作KT ，有气味。和酢食之，利肢节，去五脏中烦闷气。其物虽恶形容，食之甚益人。

　　爪，能安杵蟹敷之亦效。又方：金疮方，续筋多取蟹黄及脑并足中肉熬末孙真人十二月勿食蟹，伤神。简要济众小儿解颅不合。生蟹足骨半两，焙干，白蔹半两，为末。用乳汁和，贴骨缝上，以瘥为度。杨氏产乳：妊娠人不得食螃蟹，令儿横生也。荀卿云蟹，六跪而二螯，非蛇、鳝之穴，无所寄托。凡食鳝毒，可食蟹解之，鳝畏蟹。蟹，鳝类也。

　　类聚相解其效速于他耳。沈存中笔谈关中无螃蟹，土人恶其形状，以为怪物。秦州人家，收得一干蟹，有病疟者，则借去悬门上，往往遂瘥。不但人不识，鬼亦不识。

　　衍义曰：蟹，伊芳、洛绝少，今多自京师来，京师亦自河北置之。今河北沿边沧、瀛州等处所出甚多，徐州亦有，但不及河北者。小儿解颅，以螯并白芨烂捣，涂囟上，颅合。此物极动风，体有风疾人，不可食，屡见其事。河北人取之，当八、九月蟹浪之时，直于塘泺岸上，伺此物每至夏末秋初，则如蝉蜕解。当日名蟹之意，必取此义。

　　卷第二十一　中品

　　蚱（音笮又音侧）蝉

　　蚱（音笮又音侧）蝉　味咸、甘，寒，无毒。主小儿惊痫，夜啼，癫病，寒热，惊悸，妇人乳难，胞衣不出，又堕胎。生杨柳上。五月采，蒸干之，勿令 。

　　陶隐居云：蚱字音作笮，即是哑（乌下切）蝉。哑蝉，雌蝉也，不能鸣者。蝉类甚多。

　　《庄子》云：蟪蛄不知春秋，则是今四月、五月小紫青色者。而《离骚》云：蟪蛄鸣兮啾啾，岁暮兮不自聊，此乃寒 尔，九月、十月中，鸣甚凄急；又二月中便鸣者名 （音宁）母，似寒而小；七月、八月鸣者名 （音雕） （音辽），色青。今此云生杨柳树上是。《诗》云：鸣蜩者，形大而黑，伛偻丈夫，止是掇此，昔人啖之。故《礼》有雀、 （音晏）、蜩、范，范有冠，蝉有 ，亦谓此蜩。此蜩复五月便鸣。俗云五月不鸣，婴儿多灾，今其疗亦专主小儿也。唐本注云：《别录》云，壳名枯蝉，一名伏 （音育）。主小儿痫，女人生子不出。灰服之，主久痢。又云蚱者，鸣蝉也，主小儿痫，绝不能言。今云哑蝉，哑蝉则雌蝉也，极乖体用，按诸虫兽，以雄者为良也。臣禹锡等谨按蜀本图经云：此鸣蝉也，六月、七月收，蒸干之。陶云是哑蝉，不能鸣者，雌蝉也。二说既相矛盾。今据《玉篇》云：蚱者，蝉声也。

　　如此则非哑蝉明矣。且蝉类甚多，有蟪蛄、寒 之名。又《尔雅》云： ，马蜩。 ，寒蜩。皆蝉也。按《礼记》云：仲夏之月，蝉始鸣。《本经》云：五月采，即是此也，其余不入药用。药性论云：蚱蝉，使，味酸。主治小儿惊哭不止，杀疳虫，去壮热，治肠中幽幽作声。又云：蝉蜕，使，主治小儿浑身壮热，惊痫，兼能止渴。

　　图经曰：蚱（音笮又音侧）蝉，《本经》不载所出州土，但云生杨柳上，今在处有之。

　　陶隐居以为哑蝉。苏恭以为鸣蝉。二说不同。按：字书解蚱字云：蝉声也。《月令》：仲夏之月，蝉始鸣，言五月始有此蝉鸣也。而《本经》亦云五月采，正与《月令》所记始鸣者同时。如此苏说得之矣。蝉类甚多，《尔雅》云： ，马蜩。郭璞注云：蜩中最大者为马蝉。今夏中所鸣者，比众蝉最大。陶又引《诗》鸣蜩 。云是形大而黑，昔人所啖者。又礼冠之饰附蝉者，亦黑而大，皆此类也。然则《尔雅》所谓马蜩，诗人所谓鸣蜩，《月令》礼家所谓蝉，本草所谓蚱蝉。其实一种。蝉类虽众，而为时用者，独此一种耳。又医方：多用蝉壳，亦此蝉所蜕壳也，又名枯蝉。本生于土中，云是蜣螂所转丸，久而化成此虫，至复便登木而蜕。采得当蒸熟，令勿蠹。今蜀中有一种蝉，其蜕壳头上有一角如花冠状，谓之蝉花，西人有 至都下者，医工云入药最奇。

　　陈藏器：蟪蛄、寒 、 、宁母、蜩、范并蝉，注：陶云蟪蛄，四月、五月鸣，小小紫色者。而《离骚》云：蟪蛄鸣兮啾啾，此乃寒 耳。二月鸣者名宁母，似寒 而小。七月鸣者名，色青。《诗》曰：鸣蜩 ，形大而黑，古人食之。《古礼》云：雀、 、蜩、范，范有冠，蝉有 ，按蜩以上五虫，并蝉属也。《本经》云：蝼蛄，一名蟪蛄，本功外，其脑煮汁服，主产后胞不出。自有正传，然蟪蛄非蝼蛄，二物名字参错耳。《字林》云：蝉，蟪蛄也； ，蝉属也。《草木疏》云：蝉，一名 。青、徐间谓之 ，楚人名之蟪蛄，秦、燕谓之 。郭璞注云：俗呼之为蝉，宋、卫谓之蜩螗，楚谓之蟪蛄，关东谓之 。陶又注桑螵蛸云：俗呼螳螂为 ，螳螂即非蝉类，陶误也。蜩 退皮研，一钱匕，井花水服，主呀病。寒 、蜩、范，《月令》谓 也。宁母亦小蝉。《礼》注云：蜩，蝉也；范，蜂也。已有《本经》自蜩以上，并无别功也。圣惠方：治风头旋。用蝉壳一两，微炒为末。

　　非时温酒下一钱匕。集验方：治风气客皮肤，瘙痒不已。蝉蜕、薄荷叶等分，为末。酒调一钱匕，日三服。御药院：治头风目眩。蝉蜕末，熟汤下。

　　衍义曰：蚱蝉，夏月身与声皆大者是。始终一般声，仍皆乘昏夜方：出土中，升高处，背壳坼蝉出。所以皆夜出者，一以畏人，二畏日炙，干其壳而不能蜕也。至时寒则坠地，小儿蓄之，虽数日亦不须食。古人以谓饮风露，信有之，盖不粪而溺，亦可见矣。西川有蝉花，乃是蝉在壳中不出，而化为花，自顶中出。又壳治目昏翳。又水煎壳汁，治小儿出疮疹不快，甚良。

　　卷第二十一　中品

　　蝉花

　　蝉花　味甘，寒，无毒。主小儿天吊，惊痫螈 ，夜啼心悸。所在皆有，七月采。生苦竹林者良，花出土上。

　　图经文具蚱蝉条下。

　　雷公云：凡使，要白花全者，收得后，于屋下东角悬干，去甲土后，用浆水煮一日，至夜焙衍义（蝉花，文具蚱蝉条下。)

　　卷第二十一　中品

　　蛴螬

