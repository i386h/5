<!-- { "loadSidebar": true } -->
　　蛴螬　味咸，微温、微寒，有毒。主恶血，血瘀痹气，破折血在胁下坚满痛，月闭，目中淫肤，青翳白膜，疗吐血在胸腹不去及破骨 折，血结，金疮内塞，产后中寒，下乳汁。一名（扶文切）蛴，一名KT （音肥）齐，一名 齐。生河内平泽及人家积粪草中。取无时，反行者陶隐居云：大者如足大指，以背行，乃快于脚，杂猪蹄作羹，与乳母不能别之。《诗》云：领如蝤蛴，今此别之，名以蛴字在下，恐此云此蛴螬倒尔。唐本注云：此虫有在粪聚，或在腐木中。其在腐柳树中者，内外洁白；土粪中者，皮黄内黑黯。形色既异，土木又殊，当以木中者为胜。采虽无时，亦宜取冬月为佳。按《尔雅》一名蝎（音曷），一名 ，一名蝤蛴。今按陈藏器本草云：蛴螬，主赤白游疹。以物发疹破碎，蛴螬取汁涂之。臣禹锡等谨按蜀本注云：今据《尔雅》 ，蛴螬。注云：在粪土中。《本经》亦云：一名 蛴。又云：生积诸朽树中蠹虫，俗通谓之蝎，莫如其主疗，唯桑树中者，近方：用用未识部虫类中，有桑蠹一条云：味甘，无毒。主心暴痛，金疮肉生不足，即此是也。苏云：当以木中者为胜，今独谓其不然者，谓生出既殊，主疗亦别。虽有毒，无毒易见，而相使、相恶难知。又蝎不共号蛴螬， 不兼名 ，几以处疗，当自审之也。药性论云：蛴螬，臣。汁，主滴目中，去翳障。主血止痛。日华子云：蛴螬虫，治胸下坚满，障翳瘀膜，治风疹。桑、柳树内收者佳，余处即不中。粪土中者，可敷恶疮。

　　图经曰：蛴螬，生河内平泽及人家积粪草中，今处处有之。大者有如足大指，以背行反快于脚，采无时。反行者良。此《尔雅》所谓 ，蛴螬。郭璞云：在粪土中者是也。而诸朽木中蠹虫，形亦相似，但洁白于粪土中者，即《尔雅》所云：蝤蛴，蝎。又云：蝎， 。又云：蝎，桑虫。郭云：在木中虽通名蝎，所在异者是此也。苏恭以谓入药当用木中者，乃与《本经》云生积粪草中相戾矣。有名未用中，自有桑虫条。桑虫即 也，与此主疗殊别。今医家与蓐妇下乳药用之，乃是掘粪土中者，其效殊速。乃知苏说未可据也。张仲景治杂病方，大虫丸中用蛴螬，以其主胁下坚满也。《续传信方》治喉痹，取虫汁点在喉中，下即喉开也。

　　陈藏器《本经》云：生粪土中。陶云：能背行者。苏云：在腐木中，柳木中者皮白，粪中者皮黄，以木中者为胜。按：蛴螬居粪土中，身短足长，背有毛筋。但从水入秋，蜕为蝉，飞空饮露，能鸣高洁。蝎在朽木中，食木心，穿如锥刀。一名蠹，身长足短，口黑无毛，节慢。

　　至春羽化为天牛，两角状如水牛，色黑背有白点，上下缘木，飞腾不遥。二虫出处既殊，形质又别，苏乃混其状，总名蛴螬，异乎蔡谟彭蜞，几为所误。苏敬此注，乃千虑一失矣。《尔雅》云： ，蛴蝤，蛴蝎。郭注云：蛴螬在粪土中，蝎在木中，桑蠹是也。饰通名蝎，所在异也。又云：啮桑，注云：似蝎牛，长角，有白点，喜啮桑树作孔也。雷公云：凡使，桑树、柏树中者妙。凡收得后阴干，干后与糯米同炒，待米焦黑为度，然后去米，取之，去口畔并身上肉毛并黑尘了，作三、四截，碾成粉用之。外台秘要：《删繁》丹走皮中浸淫，名火丹。方：取蛴螬末敷之。千金方：治稻、麦芒入眼。取蛴螬，以新布覆目上，持蛴螬从布上摩之秘录：治痈疽，痔漏，恶疮及小儿丹。末蛴螬敷上。治口疮截头箸，翻过拭疮，效。

　　衍义曰：蛴螬，此虫诸腐木根下有之。构木津甘，故根下多有此虫，其木身未有完者。

　　亦有生于粪土中者，虽肥大，但腹中黑，不若木中者，虽瘦而稍白。生研，水绞汁，滤清饮，下奶。

　　卷第二十一　中品

　　乌贼鱼骨

　　乌贼鱼骨　味咸，微温。无毒。主女子漏下赤白经汁，血闭，阴蚀肿痛，寒热，症瘕，无子，惊气入腹，腹痛环脐，阴中寒肿，令人有子。又止疮多脓汁不燥。

　　肉

　　 味酸，平，主益气强志。生东海池泽。取无时。（恶白蔹、白芨、附子。）

　　陶隐居云：此是 （音剥）乌所化作，今其口脚具存，犹相似尔。用其骨亦炙之。其鱼腹中有墨，今作好墨用之。唐本注云：此鱼骨，疗牛、马目中障翳，亦疗人目中翳，用之良也。今按陈藏器本草云：乌贼鱼骨，主小儿痢下，细研为末，饮下之。亦主妇人血瘕，杀小虫并水中虫，投骨于井中，虫死。腹中墨，主血刺心痛，醋摩服之。海人云：昔秦王东游，弃算袋于海，化为此鱼。其形一如算袋，两带极长，墨犹在腹也。臣禹锡等谨按蜀本图经云： 乌所化也，今目口尚在背上，骨浓三、四分，今出越州。苏恭引《音义》云：无 字，言是鸭字，乃以《尔雅》中鹎 。一名雅乌，小而多群，腹下白者为之。《图经》又云：背上骨浓三、四分，则非水乌也。今据《尔雅》中自有 、乌 ，是水乌。似 ，短颈，腹翅紫白，背上绿色，名字既与《图经》相符，则 乌所化明矣。药性论云：乌贼鱼骨，使，有小毒。止妇人漏血，主耳聋。孟诜云：乌贼骨，主目中一切浮翳。细研和蜜点之。又，骨末治眼中热泪。日华子云：乌贼鱼，通月经。骨疗血崩，杀虫。心痛甚者，炒其墨，醋调服也。又名缆鱼，须脚悉在眼前，风波稍急，即以须粘石为缆。

　　图经曰：乌贼鱼，出东海池泽，今近海州郡皆有之。云是 （音剥）乌所化，今其口脚犹存，颇相似，故名乌贼，能吸波 墨以溷水，所以自卫，使水匿不能为人所害。又云：性嗜乌，每暴水上，有飞乌过，谓其已死，便啄其腹，则卷取而食之，以此得名，言为乌之贼害也。形若革囊，口在腹下，八足聚生口旁。只一骨，浓三、四分，似小舟轻虚而白。又有两须如带，可以自缆，故别名缆鱼。《南越志》云：乌贼有碇，遇风便虬前一须下碇而住碇，亦缆之义也。腹中血及胆，正如墨，中以书也，世谓乌贼怀墨而知礼，故俗谓是海若白事小吏。其肉食之益人，取无时。其无骨者名柔鱼。又更有章举、石距二物，与此相类而差大，味更珍好，食品所贵重，然不入药用，故略焉。

　　食疗云：骨，主小儿、大人下痢，炙令黄，去皮细研成粉，粥中调服之良。其骨能消目中一切浮翳。细研和蜜点之，妙。又，点马眼热泪甚良。久食之，主绝嗣无子，益精。其鱼腹中有墨一片，堪用书字。雷公云：凡使，勿用沙鱼骨，缘真相似，只是上纹横，不入药中用。凡使，要上纹顺，浑用血卤作水浸，并煮一伏时了，漉出，于屋下掘一地坑，可盛得前件乌贼鱼骨多少，先烧坑子，去炭灰了，盛药一宿，至明取出用之，其效倍多。圣惠方：治伤寒热毒瓦斯攻眼，生赤白翳。用乌贼鱼骨一两，不用大皮，杵末，入龙脑少许令细，日三、四度，取少许点之。外台秘要：治 疡风及三年。酢磨乌贼鱼骨，先布磨肉赤，即敷之。千金方：治妇人小户嫁痛。乌贼骨烧末，酒下方寸匕，日三服。又方：治丈夫阴头痈，师不能治。乌贼骨末粉敷之，良。经验方：治疳眼。乌贼鱼骨、牡蛎并等分，为末糊丸，如皂子大。每服用猪子肝内煮，肝熟为度，和肝食，用煮肝泔水下，三、两服。子母秘录：治小儿重舌。烧乌贼鱼骨和鸡子黄，敷之喉及舌上。南越记：乌贼鱼自浮于水上，乌见以为死，往啄之，乃卷取入水，故谓乌贼。今鸦乌化为之也。素问云：乌贼鱼，主女子血枯。丹房镜源：乌贼鱼骨，淡盐。

　　衍义曰：乌贼鱼，干置。四方：人炙食之。又取骨镂为细。研细，水飞，澄下，比去水，晒干之，熟蜜和得所，点目中翳，缓取效。

　　卷第二十一　中品

　　原蚕蛾

　　原蚕蛾　雄者，有小毒。主益精气，强阴道，交接不倦，亦止精。

　　臣禹锡等谨按阴痿通用药云：原蚕蛾，热。蜀本云：原蚕蛾，味咸，温。

　　屎

　　 温，无毒。主肠鸣，热中消渴，风痹瘾疹。

　　陶隐居云：原蚕是重养者，俗呼为魏蚕。道家用其蛾止精，其翁茧入术用。屎，名蚕沙，多入诸方：用，不但熨风而已也。今按：陈藏器本草云：原蚕屎，一名蚕沙，净收，取晒干，炒令黄，袋盛浸酒，去风，缓诸节不随，皮肤顽痹，腹内宿冷，冷血瘀血，腰脚疼冷。炒令热，袋盛热熨之，主偏风，筋骨瘫缓，手足不随及腰脚软，皮肤顽痹。臣禹锡等谨按日华子云：晚蚕蛾，壮阳事，止泄精，尿血，暖水藏。又，蚕蛾，平。治暴风，金疮，冻疮，汤火疮并灭疮瘢，入药炒用。又云：蚕布纸，平。治吐血，鼻洪，肠风泻血，崩中带下，赤白痢，敷疔肿疮。入药烧用。又云：蚕沙，治风痹顽疾不仁，肠鸣。

　　图经曰：原蚕蛾，《本经》不载所出州土，今东南州郡多养此蚕，处皆有之。此是重养者，俗呼为晚蚕。北人不甚复养，恶其损桑。而《周礼》禁原蚕者，郑康成注云：为其伤马，伤马亦是其一事耳。《淮南子》曰：原蚕一岁再登，非不利也。然王法禁之者，为其残桑是也，人既稀养，市中货者亦多早蛾，不可用也。至于用蚕沙、蚕退，亦须用晚出者，唯白僵蚕不着早晚，但用白而条直者。凡用蚕，并须食桑蚕，不用食柘者。蚕蛾，益阳方中多用之。

　　今方：治小儿撮口及发噤者，取二枚炙黄，研末，蜜和，涂口唇内，便瘥。蚕沙、蚕退，并入治风及妇人药中用。蚕退，医家多用初出蚕壳在纸上者。一说蚕眠时所退皮，用之更有效。

　　圣惠方：治风瘙瘾疹遍身痒成疮。用蚕沙一升，水二斗，煮取一斗二升，去滓，温热得所以洗之。宜避风。千金方：治妇人始觉妊娠，转女为男法：取原蚕屎一枚，井花水服之，日三服。

　　血生肌。天蛾散：晚蚕蛾为末，掺匀绢裹之，随手疮合血止。一切金疮亦治。简要济众：小儿撮口及发噤方：晚蚕蛾二枚，炙令黄，为末，蜜和，敷儿口唇内。子母秘录云：倒产难生。原蚕子烧末，饮服三钱。小儿宫气方：治小儿口疮及风疳疮等，晚蚕蛾细研，贴疮上，妙。

　　衍义曰：原蚕蛾，有原复敏速之义，此则第二番蛾也。白僵蚕条中已具。屎，饲牛代谷。

　　又，以三升醇酒，拌蚕屎五斗，用甑蒸热，于暖室中铺于油单上，令患风冷气闭及近感瘫风人，就所患一边卧，看温热，浓盖覆，汗出为度。若虚人须常在左右，防大热昏冒。仍令头面在外，不得壅覆。未全愈，间，再作。

　　卷第二十一　中品

　　蚕退

　　主血风病，益妇人。一名马鸣退。近世医家多用蚕退纸，而东方：诸医用蚕欲老眠起所蜕皮，虽二者之用各殊，然东人所用者为正。用之当微炒，和诸药可作丸、散服。（新定）

