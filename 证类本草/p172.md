<!-- { "loadSidebar": true } -->
　　集验方：治缠喉风及喉痹，牙宣，牙痈，口疮并小走马疳。蚕退纸不计多少，烧成灰存性疳，入麝香少许，贴患处佳。百一方：凡狂发欲走，或自高贵称神，皆应备。诸火灸，乃得永瘥耳。若或悲泣呻吟者，此为邪祟。以蚕纸作灰，酒水任下，瘥。疗风癫也。

　　衍义曰：蚕退，治妇人血风，此则眠起时所蜕皮是也。其蚕退纸，谓之蚕连，亦烧灰用之，治妇人血露。

　　卷第二十一　中品

　　缘桑螺

　　主人患脱肛。烧末，和猪膏敷之，脱肛立缩。此螺全似蜗牛黄，小雨后好缘桑叶。

　　范汪脱肛。绿桑树螺烧之，以猪脂和，敷之立缩，亦可末敷之。

　　卷第二十一　中品

　　白僵蚕

　　白僵蚕　味咸、辛，平，无毒。主小儿惊痫夜啼，去三虫，灭黑 ，令人面色好，男子阴疡（音亦）病，女子崩中赤白，产后余痛，灭诸疮瘢痕。生颖川平泽。四月取自死者，勿令中湿陶隐居云：人家养蚕时，有合箔皆僵者，即暴燥都不坏。今见小白色，似有盐度者为好。

　　末以涂马齿，即不能食草，以桑叶拭去乃还食，此明蚕即马类也。唐本注云：《别录》云，末之，封疔肿，根当自出，极效。此白僵死蚕，皆白色，陶云似有盐度，此误矣。臣禹锡等谨按蜀本图经云：用僵死白色者，再生一生俱用，今所在有之。药性论云：白僵蚕，恶桑螵蛸、桔梗、茯苓、茯神、萆 ，有小毒。治口噤发汗，主妇人崩中，下血不止。与衣中白鱼、鹰屎白等分，治疮灭瘢。日华子云：僵蚕，治中风失音，并一切风疾，小儿客忤，男子阴痒痛，女子带下。入药除绵丝并子尽，匀炒用。又云：蚕蛹子，食，治风及劳瘦。又研，敷蚕，恶疮等。

　　图经曰：白僵蚕，生颖川平泽，今所在养蚕处皆有之。用自僵死白色而条直者为佳。四月取，勿令中湿，湿则有毒，不可用。用时仍去绵丝及子，炒过。今医家用治中风急喉痹欲死者，捣筛细末，生姜自然汁调灌之，下喉立愈。又合衣鱼、鹰屎白等分为末，面膏和涂疮瘢疵，便灭。

　　雷公云：凡使，先须以糯米泔浸一日，待蚕桑涎出如蜗牛涎浮于水面上，然后漉出，微火焙干，水服五分匕。日三，十日瘥。千金方：治大风半身不遂。蚕沙两硕，熟蒸，作直袋三只，各受七斗，热盛一袋着患处，如冷即取余袋一根据前法数数换，一日不禁，瘥。又，须羊肚酿粳米、葱白、姜、豉、椒等烂煮热吃，日食一枚，十日即止。肘后方：治背疮弥验。以针挑四畔，白僵蚕为散，水和敷之，即拔出根。经验后方：下奶药：白僵蚕末两钱，酒调下，少顷，以脂麻茶一钱热投之，梳头数十遍，奶汁如泉。斗门方治卒头痛。白僵蚕碾为末去丝。以熟水下二钱匕，立瘥。博济方：治喉闭。如圣散子：白僵蚕、天南星刮皮等分，并生为末。每服一字，以生姜小可，只敷唇上，立瘥。胜金方：治风痰。白僵蚕七个，直者细研。以姜汁一茶脚，温水调灌之。又方：治风痔忽生，痔头肿痛，又忽自消，发歇不定者是也。白僵蚕二两，洗锉，令微黄为末，乌梅肉为丸如梧桐子大。每服姜蜜汤下五丸，空心服之。杨氏产乳：疗野火丹，从背上焙令黄色，细研为末。用酒服之，立瘥。又方：主偏、正头疼并夹脑风，连两太阳穴疼痛。

　　以白僵蚕细研为末，用葱茶调服方寸匕。小儿宫气方：主小儿口疮通白者，及风疳疮蚀透者。

　　以白者。以白僵蚕二枚为末，用蜜和敷于小儿唇口内，即瘥。斗门方：主黑 ，令人面色好。用白僵一切金疮。以白僵蚕不以多少，炒令黄色，细研为末，敷之立愈。又方：治中风急喉痹欲死者。

　　用白僵血不止。以衣中白鱼、僵蚕等分，为末。以井花水服之，日三服，瘥。又方：主中风失音并一切风疾，及小儿客忤，男子阴痒痛，女子带下。以白僵蚕七枚为末，用酒调方寸匕，立效。

　　衍义曰：白僵蚕，然蚕有两、三番，唯头番僵蚕最佳，大而无蛆。治小儿惊风，白僵蚕、蝎梢其蚕蛾，则第二番者，以其敏于生育。

　　卷第二十一　中品

　　鳗（音鳗）鲡（音黎）鱼

　　鳗（音鳗）鲡（音黎）鱼　味甘，有毒。主五痔，疮 ，杀诸虫。

　　陶隐居云：能缘树食藤花，形似鳝，取作食之。炙以熏诸木竹，辟蛀虫。膏，疗诸 疮。

　　又有鳅（音秋），亦相似而短也。唐本注云：此膏，又疗耳中有虫痛者。鲵鱼，有四脚能缘树。

　　陶云鳗鲡，便是谬证也。臣禹锡等谨按孟诜云：杀诸虫毒，干末空腹食之，三、五度瘥。

　　又，熏下部痔，虫尽死。患诸疮 及 疡风，长食之甚验。腰肾间湿风痹，常如水洗者，可取五味、米煮，空腹食之，甚补益。湿香港脚人服之良。又，诸草石药毒，食之，诸毒不能为害。五色者，其功最胜。兼女人带下百病，一切风，五色者出歙州。头似蝮蛇，背有五色纹者是也。陈士良云：鳗鲡鱼，寒。陈藏器云：鳅鱼，短小，常在泥中。主狗及牛瘦，取一、二枚以竹筒从口及鼻生灌之，立肥也。日华子云：海鳗，平，有毒。治皮肤恶疮疥，疳 ，痔。又名慈鳗、 狗鱼。又云鳗鱼，平，微毒。治劳补不足，杀传尸疰气，杀虫毒，恶疮，暖腰膝，起阳，疗妇人产户疮虫痒。

　　图经曰：鳗（音鳗）鲡（音黎）鱼，《本经》不载所出州土，今在处有之。似鳝而腹大，青黄色云是蛟蜃之类，善攻 岸，使辄颓 ，近江河居人酷畏之。此鱼虽有毒，而能补五脏虚损，久病罢瘵，人可和五味，以米煮食之。患诸疮痔漏及有风者长食。歙州出一种，背有五色纹，其功最胜。出海中者名海鳗，相类而大，功用亦同。海人又名慈鳗，又名 狗鱼。

　　食疗云：杀虫毒，干烧炙之令香。食之，三、五度即瘥。长服尤良。又，压诸草石药毒，不能损伤人。又，五色者，其功最胜也。又，疗妇人带下百病，一切风瘙如虫行。其江海中难得五色者，出歙州溪泽潭中，头似蝮蛇，背有五色纹者是也。又，烧之熏毡中，断蛀虫。置其骨于箱衣中，断白鱼、诸虫咬衣服。又，烧之熏舍屋，免竹木生蛀 。圣惠方：治诸虫心痛，多吐，四肢不和，冷气上攻，心腹满闷。用鳗鲡鱼淡炙令熟，令患人三、五度食之。

　　又方：鱼二斤，治如食法，切作段子入铛内，以酒二盏煮，入盐、醋中食之。外台秘要：必效，治心痛。取鳗鲡鱼淡炙令熟，与患人食之，一、二枚永瘥，饱食弥佳。经验方：治恶疮。用蛇鱼骨杵末，入诸色膏药中相和合，敷上，纸花子贴之。食医心镜：主五痔 疮。杀虫方：鳗鲡鱼一头，治如食法，切作片，炙，着椒、盐、酱调和食之。集验方：治颈项及面上白驳浸淫渐长，有似癣，但无疮，可治。鳗鲡鱼脂敷之，先拭剥上，刮使燥痛，后以鱼脂敷之，一度便愈，甚者不过三度。稽神录：有人多得劳疾，相因染死者数人。取病者于棺中钉之，弃于水，永绝传染之病，流之于江。金山有人异之，引岸开视之，见一女子，犹活。因取置渔舍，多得鳗鲡鱼食之，病愈。遂为渔人之妻。

　　衍义曰：鳗鲡鱼，生剖晒干，取少许，火上微炙，俟油出，涂白剥风，以指擦之，实时色转。凡如此五、七次用，即愈，仍先于白处微微擦动。

　　卷第二十一　中品

　　（音驼）鱼甲

　　味辛，微温，有毒。主心腹症瘕，伏坚积聚，寒热，女子崩中，下血五色，小腹阴中相引痛，疮疥死肌，五邪涕泣时惊，腰中重痛，小儿气癃 溃。

　　肉

　　 主少气吸吸，足不立地。生南海池泽。取无时。（蜀漆为之使，畏狗胆、芫花、甘遂。）

　　陶隐居云： ，即今鼍甲也，用之当炙。皮可以贯鼓，肉至补益。于物难死，沸汤沃口入腹良久乃剥尔。鼋肉亦补，食之如鼍法。此等老者多能变化为邪魅，自非急勿食之。今按陈藏器本草云：主恶疮，腹内症瘕。甲更佳，炙，浸酒服之，口内涎有毒也。臣禹锡等谨按蜀本图经云：生湖畔土窟中，形似守宫而大，长丈余，背尾俱有鳞甲，今江南诸州皆有之。药性论云：鼍甲，臣，味甘，平，有小毒。主百邪鬼魅，治妇人带下，除腹内血积聚伏坚相引结痛。孟诜云：鼍，疗惊恐及小腹气疼。日华子云：鼍，治齿，疳 ，宣露。甲用同功，入药炙。又云鼋甲，臣，平，无毒。主五脏邪气，杀百虫毒，消百药毒，续人筋骨，又脂涂铁烧之便明。准南王方：术内用之。陈藏器云：鼋甲功用同鳖甲，炙烧浸酒。主瘰 ，杀虫风，疮，风顽疥瘙。肉，主湿气，邪气，诸蛊。张鼎云：膏，摩风及恶疮。

　　图经文具鳖甲条下。

　　陈藏器：按 鱼合作鼍字，《本经》作鼍。鱼之别名，已出《本经》。今以鼍为 ，非也，宜能吐气成雾致雨，力至猛，能攻陷江岸，性嗜睡，恒目闭，形如龙，大长者，自啮其尾，极难死，声甚可畏。人于穴中掘之，百人掘亦须百人牵，一人掘亦须一人牵，不然终不可出。梁周兴嗣常食其肉，后为鼍所喷，便为恶疮，此物灵强，不可食。既是龙类，宜去其鱼。肘后方：治五尸。鼍肝一具，熟煮切食尽，亦用蒜齑食之。

　　卷第二十一　中品

　　樗（丑如切）鸡

　　樗（丑如切）鸡　味苦平，有小毒。主心腹邪气，阴痿，益精强志，生子好色，补中轻身。又疗腰痛，下气，强阴多精，不可近目。生河内川谷樗树上。七月采，曝干。

　　陶隐居云：形似寒 而小，今出梁州，方：用至稀，唯合大麝香丸用之。樗树似漆而臭，今以此树上为好，亦如芫菁、亭长，必以芫、葛上为良矣。唐本注云：此物有二种，以五色具者为雄，良；青黑质白斑者是雌，不入药用。今出歧州，河内无此物也。

　　图经曰：樗鸡，生河内川谷樗木上，今近都皆有之。形似寒 而小，七月采，曝干。谨按《尔雅》云： （音翰），天鸡。郭璞注云：小虫，黑身赤头。一名莎鸡，又曰樗鸠。李巡曰：一名酸鸡。《广雅》谓之樗鸡。苏恭云：五色具者为雄，良；青黑质白斑者是雌，不入药。然今所谓莎鸡者，亦生樗木上，六月后出飞，而振羽索索作声，人或畜之樊中。但头方：腹大，翅羽外青内红，而身不黑，头不赤，此殊不类，盖别一种而同名也。今在樗木上者，人呼为红娘子，头、翅皆赤，乃如旧说，然不名樗鸡，疑即是此，盖古今称不同耳。古今大麝香丸用之，近人少用，故亦鲜别。

　　衍义曰：樗鸡，东、西京界尤多。形类蚕蛾，但头、足微黑，翅两重，外一重灰色，下一重深红，五色皆具。腹大，此即樗鸡也。今人又用之，行瘀血、血闭。

　　卷第二十一　中品

　　蛞（音阔）蝓（音俞）

