<!-- { "loadSidebar": true } -->
　　蜘蛛注陶云：悬网状如鱼者，亦名 。按 在孔穴中及草木稠密处，作网幕络者，就中开一门出入，形段小，似蜘蛛而斑小。主疔肿出根，作膏涂之。陶云此正蜘蛛也，非为蜘蛛。此物族类非一也。

　　卷第二十一　中品

　　负

　　葵注苏云：戎人重薰渠，犹巴人重负 。按：飞廉一名负盘，蜀人食之，辛辣也，已出《本经》。《左传》云：蜚不为灾。杜注云：蜚，负 也。如蝗虫，又夜行。一名负盘，即盘虫也。名字及虫相似，终非一物也。（ 音烦， 螽也。）

　　卷第二十一　中品

　　蠼

　　鸡肠注陶云：鸡肠草，主蠼 溺。按蠼 能溺人影，令发疮，如热沸而大，绕腰匝，不可疗。虫如小蜈蚣，色青黑，长足，山蠼 溺毒，更猛。诸方：中大有主法，其虫无能，惟扁豆叶敷，即瘥。

　　卷第二十一　中品

　　蛊虫

　　败鼓皮注陶云：服败鼓皮，即唤蛊主姓名。按：古人愚质，造蛊图富，皆取百虫瓮中盛，经年间开之，必有一虫尽食诸虫，即此名为蛊。能隐形，似鬼神，与人作祸，然终是虫鬼，咬人至死者。或从人诸窍中出信候，取之曝干。有患蛊人，烧为黑灰，服少许立愈。亦是其类，自相伏耳。新注云：凡蛊虫疗蛊，是知蛊名，即可治之。如蛇蛊用蜈蚣蛊虫，蜈蚣蛊用虾蟆蛊虫，蛤蟆蛊病复用蛇蛊虫。是互相能伏者，可取治之。

　　卷第二十一　中品

　　土虫

　　蚰蜒并马陆注：陶云：今有一细黄虫，状如蜈蚣，俗呼为土虫。按：土虫无足，如一条衣带，长四、五寸，身扁似韭叶，背上有黄黑裥，头如铲子，行处有白涎，生湿地，有毒，鸡吃即死。陶云；如蜈蚣者，正是蚰蜒，非土虫也。苏云：马陆如蚰蜒。按：蚰蜒色正黄不斑，大者如钗股，其足无数，正是陶呼为土虫者。此虫好脂油香，能入耳及诸窍中，以驴乳灌之

　　卷第二十一　中品

　　鱼

　　鲍鱼注陶云：鱼是臭者。按： 鱼，岭南人作鲍鱼。刘元绍云：其臭如尸，正与陶公相背。海人食之，所谓海上有逐臭之夫也。其鱼以格额，目旁有骨，名乙。《礼》云：鱼去乙。郑云：东海 鱼也。只食之，别无功用也。

　　卷第二十一　中品

　　予脂

　　有毒。主风肿，痈毒，瘾疹，赤瘙 疥，痔 ，皮肤顽痹， 跌折伤，肉损瘀血，以脂涂上，炙手及热摩之，即透。生岭南，蛇头鳖身。《广州记》云：予，蛇头鳖身，亦水宿，亦树栖，俗谓之予膏，主蛭刺。以铜及瓦器盛之，浸出。唯鸡卵盛之不漏。摩理毒肿大验，其透物甚于醍醐也。

　　卷第二十一　中品

　　砂挪子

　　有毒。杀飞禽走兽，合射罔用之。人亦生取置枕，令夫妻相好。生砂石中，作旋孔，有虫子如大豆，背有刺，能倒行，一名倒行狗子。性好睡，亦呼为睡虫，是处有之。

　　卷第二十一　中品

　　蛔虫汁

　　大寒。主目肤赤热痛。取大者净洗，断之，令汁滴目中，三十年肤赤亦瘥。

　　卷第二十一　中品

　　螽蚯蚓

　　二物异类同穴，为雄雌，令人相爱。五月五日收取，夫妻带之。 螽如蝗虫，东人呼为舴艋，有毒，有黑斑者，候交时取之。

　　卷第二十一　中品

　　灰药

　　令人喜好相爱。出岭南陶家，如青灰。彼人以竹筒盛之，云是蛲（蛲，音蛔，虫也。）

　　所作，以灰拭物皆可。喜损小儿、鸡、犬等，不置家中，未知此事虚实。

　　卷第二十一　中品

　　吉丁虫

　　功用同前，人取带之。甲虫背正绿，有翅在甲下。出岭南宾、澄州也。

　　卷第二十一　中品

　　腆颗虫

　　一作 功用同前，人取带之。似KT 盘，褐色，身扁。出岭南，人重之也。

　　卷第二十一　中品

　　鼷鼠

　　有毒。食人及牛、马等皮肤成疮，至死不觉。此虫极细，不可卒见。《尔雅》云：有虫毒，食人至尽不知。《左传》曰：食郊牛角者也。《博物志》云：食人死肤，令人患恶疮，多是此虫食。主之法，当以狸膏摩之及食狸肉。凡正月食鼠，残多为鼠 ，小孔下血者，是此病也。

　　卷第二十一　中品

　　诸虫有毒

　　不可食者，鳖目白杀人。腹下有卜字及五字不可食。颔下有骨如鳖不利人。虾煮白食之，腹中生虫。蟹腹下有毛，两目相向，腹中有骨，不利人。鳖肉共鸡肉食，成瘕疾也。

　　卷第二十二

　　（己酉添加衍义）

　　卷第二十二　下品

　　虾（音遐）蟆（音麻）

　　虾（音遐）蟆（音麻）　味辛，寒，有毒。主邪气，破症坚血，痈肿，阴疮，服之不患热病，疗阴蚀疽疠（音赖）恶疮， 犬伤疮，能合玉石。一名蟾（十占切）蜍（常余切），一名 （音秋），一名去甫，一名苦KT （音龙又音笼）。生江湖池泽。五月五日取，阴干，东行者良。

　　陶隐居云：此是腹大、皮上多痱（蒲罪切）磊（来罪切）者，其皮汁甚有毒。犬啮之，口皆肿。

　　人得温病斑出困者，生食一、两枚，无不瘥者。五月五日取东行者五枚，反缚着密室中闭之，明旦视自解者，取为术用，能使人缚亦自解。烧灰敷疮立验。其肪涂玉则刻之如蜡，故云能合玉石，但肪不可多得。取肥者，锉，煎膏，以涂玉，亦软滑易截。古玉器有奇特，非雕琢人功者，多是昆吾刀及虾蟆肪所刻也。唐本注云：《别录》云，脑，主明目，疗青盲也。臣禹锡等谨按蜀本图经云：今所在池泽皆有。取晒干及火干之。一法：刳去皮、爪，酒浸真蟾蜍也。药性论云：虾蟆，亦可单用。主辟百邪鬼魅，涂痈肿及治热结肿。又云：蟾蜍，臣。能杀疳虫，治鼠漏恶疮。端午日取眉脂，以朱砂、麝香为丸，如麻子大，小孩子疳瘦者，空心一丸。如脑疳，以奶汁调，滴鼻中。烧灰，敷一切有虫恶痒滋胤疮。陈藏器云：虾蟆、蟾蜍，二物各别，陶将蟾蜍功状注虾蟆条中，遂使混然。采取无别。今药家所卖，亦以蟾蜍当虾蟆，且虾蟆背有黑点，身小，能跳接百虫，解作呷呷声，在陂泽间，举动极急。《本经》书功，即是此也。蟾蜍身大，背黑无点，多痱磊，不能跳，不解作声，行动迟缓，在人家湿处。本功外，主温病身斑者，取一枚生捣，绞取汁服之。亦烧末服，主狂犬咬发狂欲死。

　　作脍食之，频食数顿。矢主恶疮，谓之土槟榔，出下湿地处，往往有之。术家以肪软压及五月五日收取，即是此也。又有青蛙、蛙蛤、蝼蝈、长肱、石榜、蠼子之类，或在水田中，或在沟渠侧，未见别功，故不具载。《周礼·掌蝈氏》：去蛙黾焚牡菊，灰洒之则死。牡菊，无花菊也。《本经》云：虾蟆一名蟾蜍，误矣。日华子云：虾蟆，冷，无毒。治犬咬及热狂，贴恶疮，解烦热，色斑者是。又云：蟾，凉，微毒。破症结，治疳气，小儿面黄，癖气。

　　烧灰油调敷恶疮，入药并炙用。又名蟾蜍。眉酥治 牙，和牛酥摩，敷腰眼并阴囊，治腰肾冷并助阳气。以吴茱萸苗汁调妙。粪敷恶疮、疔肿，杂虫咬。油调敷瘰 、痔 疮。

　　图经曰虾蟆，生江湖，今处处有之。腹大形小，皮上多黑斑点，能跳接百虫食之，时作呷呷声，在陂泽间，举动极急，五月五日取，阴干，东行者良。《本经》云一名蟾蜍，以为一物，似非的也。谨按《尔雅》 （起据切） ，蟾蜍。郭璞注云：似虾蟆，居陆地。又科斗注云：虾蟆子也。是非一物明矣。且蟾蜍形大，背上多痱磊，行极迟缓，不能跳跃，亦不解鸣，多在人家下湿处。其腹下有丹书八字者，真蟾蜍也。陶隐居所谓能解犬毒及温病斑生，生食之，并用蟾蜍也。《本经》云：主邪气，破坚血之类，皆用虾蟆。二物虽一类，而功用小别，亦当分别而用之。《洽闻记》云：虾蟆大者，名田父，能食蛇。蛇行，田父逐之，蛇不得去，田父衔其尾，久之，蛇死，尾后数寸皮不损，肉已尽也。世传蛇啖蛙，今乃云田父食蛇，其说颇怪，当是别有一种如此耳。韦宙《独行方》，治蚕咬。取田父脊背上白汁和蚁子灰涂之，瘥。蟾蜍矢，谓之土槟榔，下湿处往往有之。亦主恶疮。眉酥，主 牙及小儿疳瘦药所须。又有一种，大而黄色，多在山石中藏蛰，能吞气饮风露，不食杂虫，谓之山蛤。山中人亦餐之，此主小儿劳瘦及疳疾等，最良。

　　雷公云有多般，勿误用。有黑虎，有 黄，有黄KT ，有蝼蝈，有蟾。其形各别。其虾蟆，皮上腹下有斑点，脚短，即不鸣叫。黑虎，身小黑，觜脚小斑。 黄，斑色，前脚大，后腿小，有尾子一条。黄KT ，遍身黄色，腹下有脐带，长五、七分以来，所住立处，带下有自然汁出。蝼蝈，即夜鸣，腰细口大，皮苍黑色。蟾，即黄斑，头有肉角。凡使虾蟆，先去皮并肠及爪了，阴干，然后涂酥炙令干。每修事一个，用牛酥一分，炙尽为度。若使黑虎，即和头、尾、皮、爪，并阴干，酒浸三日，漉出，焙干用。圣惠方治风邪。虾蟆烧灰、朱砂等分。

　　每服一钱，水调下，日三、四服，甚有神验。又方治腹蛇螯方：用生虾蟆一枚，烂杵碎，敷之。外台秘要治卒狂言鬼语。烧虾蟆杵末，酒服方寸匕，日三。又方治小儿初得月蚀疮。五月虾蟆烧杵末，猪膏和敷之。又方治小儿患风脐及脐疮，久不瘥者。烧虾蟆杵末，敷之，日三、四度，瘥。又方虫已食下部，肛尽肠穿者。取长股虾暮青背者一枚，鸡骨一分，烧为灰，合吹下部，令深入。又云数用大验。又方治癣疮方取蟾蜍烧灰末，以猪脂和敷之。孙真人肠头挺出。以皮一片，瓶内烧熏挺处。梅师方治疳 无问去处，皆治之。以虾蟆烧灰，好醋和敷，日三、五度，敷之，瘥。子母秘录小儿洞泄下痢。烧虾蟆末，饮调方寸匕服。

　　又方治小儿口疮。五月五日虾蟆炙杵末，敷疮上即瘥。兼治小儿蓐疮。南北史张畅弟收，尝为犬所伤，医云：宜食虾蟆脍。收甚难之，畅含笑先尝，收因此乃食。

　　衍义曰：虾蟆，多在人家渠堑下，大腹品类中最大者是，遇阴雨或昏夜即出食。取眉间有白汁，谓之蟾酥，以油单裹眉裂之，酥出单上，入药用。有人病齿缝中血出，以纸 子，蘸干蟾酥少许，于血出处按之，立止。世有人收三足枯蟾以罔众，但以水沃半日，尽见其伪，尽本无三足者。

　　卷第二十二　下品

　　牡鼠

　　微温，无毒。疗 折，续筋骨，捣敷之，三日一易。四足及尾，主妇人坠胎，易出。

　　臣禹锡等谨按药诀云：牡鼠，味甘。

　　肉

　　 热，无毒。主小儿哺露大腹，炙食之。

　　粪

　　 微寒，无毒。主小儿痫疾，大腹，时行劳复。

