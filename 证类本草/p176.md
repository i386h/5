<!-- { "loadSidebar": true } -->
　　陶隐居云：牡鼠，父鼠也。其屎两头尖，专疗劳复。鼠目，主明目，夜见书，术家用之。

　　腊月鼠，烧之辟恶气。膏，煎之，亦疗诸疮。胆，主目暗，但才死胆便消，故不可得之。臣禹锡等谨按孟诜云：牡鼠，主小儿痫疾。腹大贪食者，可以黄泥裹烧之，细拣去骨，取肉和五味汁作羹，与食之。勿令食着骨，甚瘦人。又，取腊月新死者一枚，油一大升，煎之使烂，绞去滓，重煎成膏。涂冻疮及折破疮。日华子云：鼠，凉，无毒。治小儿惊痫疾，以油煎令消，入蜡敷汤火疮。生捣 折伤筋骨。雄鼠粪，头尖硬者是。治痫疾，明目。葱、豉煎服，治劳复。足，烧食，催生。

　　图经文已附鼹鼠条下。

　　陈藏器序雄鼠脊骨，未长齿多年不生者效。外台秘要治劳复方用鼠屎头尖者二十枚，豉五合，水二升，煮取一升顿服。又方治鼻中外查瘤，脓血出者。正月取鼠头烧作灰，以腊月猪膏敷疮上。千金方治鼠 。以新鼠屎一百粒以来，收置密器中五、六十日，杵碎，即敷疮孔。又方治痈疮中冷，疮口不合。用鼠皮一枚，烧为灰，细研，封疮口上。又方治室女月水不涂之。肘后方耳卒聋。取鼠胆纳耳中，不过三，愈。有人云侧卧沥一胆尽，须臾胆汁从下边出。初出益聋，半日须臾乃瘥，治三十年老聋。又方治人目涩喜睡。取鼠目一枚，烧作屑，鱼膏和，注目 ，则不眠，兼取两目，缝囊盛带之。又方箭镝及针、刀刃在咽喉、胸膈诸隐处不出方杵鼠肝及脑敷之。又方蛇骨刺人毒痛方：烧死鼠敷之。又方治项强身中急者。取活鼠破其腹去五脏，就热敷之，即差。经验方灵鼠膏：以大雄鼠一枚浑用，清油一斤，慢火煎鼠焦，于水上拭油不散，即以绵滤去滓澄清，重拭铫子令净，再以慢火煎上件油。次下黄丹五两，炒令色变，用柳木篦子，不住手搅令匀，再于水上试滴，候凝，即下黄蜡一两，又熬带黑色，方成膏。然后贮于瓷合器中，候硬，合地上出火毒三、两日，敷贴疮肿，去痛而凉。

　　损，筋骨疼痛，叫唤不得，瘀血着在肉。以鼠屎烧末，以猪脂和，敷痛上，急裹，不过半日，痛乃止。又方腊月鼠向正旦朝所居处埋之，辟温疫。又方治汤火烧疮，痛不可忍。取鼠一头，油中浸煎之，候鼠焦烂尽，成膏研之，仍以绵裹，绞去滓，待冷敷之。日三度，止痛。又方治因疮中风，腰脊反张，牙关口噤，四肢强直。鼠一头和尾烧作灰，细研，以腊月猪脂敷之。又方治狂犬咬人。取鼠屎二升烧末，研敷疮上。又方马咬人踏破作疮，肿毒热痛方鼠屎二七枚、马鞘五寸故者，相和烧为末，以猪脂和敷之。食医心镜：主水鼓石水，腹胀身肿肥。鼠一枚，剥皮细切煮粥，空心吃之，频食三、两度，瘥。斗门方：治打伤疮。用老鼠一个自死腊月者，和肠肚劈锉，油半斤，煎令焦黑，用罐收之，使时以鸡翎惹油敷于疮上即干，立瘥。

　　姚和众治小儿症瘕，煮老鼠肉汁煮粥与食。子母秘录令子易产。取鼠烧末，以井花水服方寸匕，日三服。又方治乳无汁。死鼠一头烧作末，以酒服方寸匕，勿令妇人知。又方治妊娠子死腹中。雄鼠屎一七枚，以水三升，煮取一升去滓取汁，以作粥食之，胎即下。杨氏产乳疗小儿齿不生。取雌鼠粪三七枚，一日一枚拭齿，令生。雌粪用两头圆者。又方治眼目晚不见物，取鼠胆点之。产书下乳汁。以鼠作 ，勿令知与食。深师方治铁棘竹木诸刺在肉中，刺不出。以鼠脑捣如膏，浓涂即出。

　　卷第二十二　下品

　　马刀

　　马刀　味辛，微寒，有毒。主漏下赤白，寒热，破石淋，杀禽兽贼鼠，除五脏间热，肌中鼠（蒲剥切），止烦满，补中，去阙痹，利机关。用之当炼，得水烂人肠。又云得水良。一名马蛤。生江湖池泽及东海。取无时。

　　陶隐居云：李云生江汉中，长六、七寸，江汉间人名为单（音善）姥（音母），亦食其肉，肉似蚌。今人多不识之，大都似今 （音亭）KT （蒲辛切）而非。方：用至少。凡此类皆不可多食，而不正入药，唯蛤蜊煮之醒酒。蚬壳陈久者止痢。车螯（音敖）、蚶（火甘切）蛎、 （乎咸切）

　　（音进）之属，亦可为食，无损益，不见所主。雉入大水变为 ， （音肾）云是大蛤，乃是蚌尔，煮食诸蜊蜗与菜，皆不利人也。臣禹锡等谨按蜀本图经云：生江湖中，细长，小蚌也。长三、四寸，阔五、六分。

　　图经曰：马刀，生江湖池泽及东海，今处处有之。 KT （亦谓之蚌，蚌与蚌同）之类也。长三、四寸，阔五、六分以来，头小锐，多在沙泥中，江汉间人名为单姥，亦食其肉，大类蚌，方：书稀用。蚌蛤之类最多，蚌肉压丹石毒，壳为粉，以敷痈肿，又可制石庭脂，烂壳研饮，主翻胃及胃中痰。蛤蜊，主老癖，能为寒热者。蚬壳，陈久者止痢。蚶，补中益阳，所谓瓦屋是也。 似蛤而长扁，壳，主痔。蛏，主胸中邪热，与丹石人相宜。淡菜，补五脏，益阳，浙江谓之壳菜，此皆有益于人者。余类实繁，药品所不取，不可悉数也。

　　衍义曰马刀，京师谓之 岸，春夏人多食，然发风痰，性微冷。又顺安军界河中亦出 ，大抵与马刀相类，肉颇澹。人作 以寄邻左，又不能致远。亦发风。此等皆不可多食。今蛤粉皆此等众蛤灰也。

　　卷第二十二　下品

　　蛤蜊（音梨）

　　冷，无毒。润五脏，止消渴，开胃，解酒毒，主老癖，能为寒热者及妇人血块，煮食之。此物性虽冷，乃与丹石相反，服丹石人食之，令腹结痛。〔（新见）陈藏器、日华子。〕图经文具马刀条下。

　　初虞世疗汤火伤神妙。蛤蜊壳灰火烧研为末，油调涂之。《集验》同。

　　卷第二十二　下品

　　蚬（音显）

　　冷，无毒。治时气，开胃，压丹石药及疔疮，下湿气，下乳，糟煮服，良。生浸取汁，洗疔疮。多食发嗽并冷气，消肾。陈壳，治阴疮，止痢。蚬肉，寒，去暴热，明目，利小便，下热气，香港脚，湿毒，解酒毒，目黄。浸取汁服，主消渴，烂壳，温，烧为白灰饮下，主反胃吐食，除心胸痰水。壳陈久，疗胃反及失精。（新见《唐本·注》、陈藏器、日华子。）

　　图经文具马刀条下。

　　陈藏器小于蛤，黑色，生水泥中，候风雨，能以壳为翅飞也。圣惠方治卒咳嗽不止。用白蚬壳不计多少，捣研极细，每服米饮调下一钱匕，日三、四服，妙。

　　卷第二十二

　　下品

　　壳烧作末服之，主痔病。〔（新见）陈藏器〕图经文具马刀条下。

　　陈藏器：（呼咸切）（音进），一名生进。有毛似蛤，长扁，壳烧作末服之，主野鸡病。

　　人食其肉，无功用也。

　　卷第二十二　下品

　　蚌

　　蚌　冷，无毒。明目，止消渴，除烦，解热毒，补妇人虚劳，下血并痔 ，血崩带下，压丹石药毒。以黄连末纳之，取汁，点赤眼并暗，良。烂壳粉，饮下，治反胃，痰饮。此即是宝装大者。又云：蚌粉，冷，无毒。治疳，止痢并呕逆。痈肿，醋调敷，兼能制石亭脂。〔（新见）日华子〕图经文具马刀条下。

　　陈藏器据陶云：大蛤乃蚌。按蚌，寒，煮之，主妇人劳损，下血，明目，除湿，止消渴。

　　老蚌含珠，壳堪为粉，烂壳为粉，饮下，主反胃，心胸间痰饮。生江溪渠渎间。陶云大蛤，误耳。食疗云蚌，大寒。主大热，解酒毒，止渴，去眼赤。动冷热气。丹房镜源蚌粉制硫黄。

　　卷第二十二　下品

　　车螯

　　冷，无毒。治酒毒，消渴，酒渴并壅肿。壳，治疮疖肿毒。烧二度，各以醋 ，捣为末。又，甘草等分，酒服，以醋调敷肿上，妙。车螯是大蛤，一名 。能吐气为楼台，海中春夏间根据约岛溆，常有此气。〔（新见）陈藏器、日华子。〕图经文具马刀条下食疗车螯，蝤蝥类，并不可多食之。

　　卷第二十二　下品

　　蚶

　　温，主心腹冷气，膝脊冷风，利五脏，健胃，令人能食，每食了，以饭压之，不尔令人口干。又云：温中，消食，起阳，时最重，出海中。壳如瓦屋。又云无毒，益血色。壳，烧以米醋三度淬后，埋令坏，醋膏丸，治一切血气，冷气，症癖。〔（新见）陈藏器、萧炳、孟诜、日华子。〕图经文具马刀条下。

　　卷第二十二　下品

　　蛏

　　味甘，温，无毒。补虚，主冷利。煮食之，主妇人产后虚损。生海泥中，长二、三寸，大如指，两头开。主胸中邪热，烦闷气。与服丹石人相宜。天行病后不可食，切忌之〔（新见）陈藏器、萧炳、孟诜。〕图经文具马刀条下。

　　卷第二十二　下品

　　淡菜

　　温。补五脏，理腰香港脚，益阳事，能消食，除腹中冷气，消 癖气。亦可烧，令汁沸出食之。多食令头闷目暗，可微利即止。北人多不识，虽形状不典，而甚益人。又云：温，无毒。补虚劳损，产后血结，腹内冷痛，治症瘕，腰痛，润毛发，崩中带下。烧一顿令饱，大效。又名壳菜，常时频烧食即苦，不宜人。与少米先煮熟后，除肉内两边锁及毛了，再入萝卜，或紫苏、或冬瓜皮同煮，即更妙。〔（新见）孟诜、日华子。〕图经文具马刀条下。

　　陈藏器：东海夫人，味甘，温，无毒。主虚羸劳损，因产瘦瘠，血气结积，腹冷，肠鸣，下痢，腰疼，带下，疝瘕。久服令人发脱。取肉作 宜人，发石令肠结。生南海，似珠母，一头尖，中衔少毛，海人亦名淡菜。新注云：此名壳菜，大甘美，南人好食，治虚劳伤惫，精血少者及吐血，妇人带下漏下，丈夫久痢，并煮食之，任意。出江湖。

　　卷第二十二　下品

　　虾

　　无须及煮色白者，不可食。谨按小者生水田及沟渠中，有小毒。小儿患赤白游肿，捣碎敷之。 内者甚有毒尔。〔（新见）孟诜〕陈藏器：食主五野鸡病，小儿患赤白游疹，捣碎敷之。煮熟色正赤，小儿及鸡、狗食之，脚屈不行。江湖中者稍大，煮之色白。陶云白者杀人，非也。海中有大者。已出《拾遗》条中。

　　以热饭盛密器中，作 食之，毒人至死。

　　食疗云平。动风，发疮疥。

　　卷第二十二　下品

　　蚺（音髯）蛇胆

　　蚺（音髯）蛇胆　味甘、苦，寒，有小毒。主心腹 痛，下部 疮，目肿痛。

　　膏

　　 平，有小毒。主皮肤风毒，妇人产后腹痛余疾。

　　陶隐居云：此蛇出晋安，大者三、二围。在地行住不举头者，是真；举头者，非真。形多相似，彼土以此别之。膏、胆又相乱也。

