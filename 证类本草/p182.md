<!-- { "loadSidebar": true } -->
　　图经曰：蝼蛄，生东城平泽，今处处有之。穴地粪壤中而生，夜则出求食，人夜行忽见出，多打杀之，言其为鬼所使也。夏至后取，曝干，以夜出者良。其自腰以前甚涩，主止大小便，或云止小便。自腰以后甚利，主下大小便。若出拔刺，多用其脑，此一名 。《尔雅》云：，天蝼。《夏小正》篇云：三月 则鸣是也。《广雅》云：一名硕鼠，《易》晋如硕鼠。

　　孔颖达《正义》云：有五能而不能成技之虫也。又引蔡邕《劝学篇》云：硕鼠五能不成一技术。注云：能飞不能过屋；能缘不能穷木；能游不能度谷；能穴不能掩身；能走不能免人。

　　《荀子》云：梧鼠五技而穷。并为此蝼蛄也。而《魏诗》硕鼠刺重敛。《传》注：皆谓大鼠。则《尔雅》所谓硕鼠，关西呼为 （音瞿）鼠者。陆机云：今河东有大鼠，能人立，交见两脚于颈上，跳舞善鸣，食人禾苗，人逐则走木空中，亦有五技，或谓之雀鼠，其形大，然则蝼蛄与此鼠二物而同名硕鼠者也。蝼蛄有技而穷，此鼠技不穷，故不同耳。蝼蛄又名梧鼠，《本经》未见也。今方：家治石淋导水，用蝼蛄七枚，盐二两，同于新瓦上铺盖焙干，研末。温酒调一钱匕，服之即愈。

　　圣惠方：治十种水病，肿满喘促不得卧。以蝼蛄五枚，干为末。食前汤调半钱匕至一钱，小便通，效。外台秘要：治鲠。蝼蛄脑一物吞，亦治刺不出，敷之刺即出。孙真人：治箭镞在咽喉，胸膈及针刺不出。以蝼蛄捣取汁滴上，三、五度箭头自出。

　　衍义曰：蝼蛄，此虫当立夏后，至夜则鸣，《月令》谓之蝼蝈鸣者是矣。其声如蚯蚓，此乃

　　卷第二十二　下品

　　马陆

　　味辛，温，有毒。主腹中大坚症，破积聚，息肉，恶疮，白秃，疗寒热痞结，胁下满。一名百足，一名马轴。生玄菟川谷。

　　陶隐居云：李云此虫形长五、六寸，状如大蛩，夏月登树鸣，冬则蛰，今人呼为飞 （音玄）

　　虫也，恐不必是马陆尔。今有一细黄虫，状如蜈蚣而甚长，俗名土虫，鸡食之醉闷亦至死。

　　书云：百足之虫，至死不僵（居良切）。此虫足甚多，寸寸断便寸行，或欲相似，方：家既不复用，市人亦无取者，未详何者的是。唐本注云：此虫大如细笔管，长三、四寸，斑色，一如蚰蜒，襄阳人名为马 ，亦呼马轴，亦名刀环虫，以其死侧卧，状如刀环也。有人自毒，服一枚便死也。

　　雷公云：凡使，收得后，糠头炒，令糠头焦黑，取马陆出，用竹刮足去头了，研成末用之。

　　衍义曰：马陆，即今百节虫也，身如槎节，节有细蹙纹，起紫黑色，光润，百足。死则侧卧如环，长二、三寸，尤者粗如小指。西京上阳宫及内城砖墙中甚多，入药至鲜。

　　卷第二十二　下品

　　蛙

　　蛙　味甘，寒，无毒。主小儿赤气，肌疮，脐伤，止痛，气不足。一名长股。生水中，取无时。

　　陶隐居云：凡蜂、蚁、蛙、蝉，其类最多。大而青脊者，俗名土鸭，其鸣甚壮。又一种黑色，南人名为蛤子，食之至美。又一种小形善鸣唤，名蛙子，此则是也。臣禹锡等谨按蜀本注背有黄路者，名金线。杀尸疰病虫，去劳劣，解热毒，身青绿者是。

　　图经曰：蛙，《本经》不载所出州土，云生水中，今处处有之。似虾蟆而背青绿色，俗谓之青蛙。亦有背作黄纹者，人谓之金线蛙。陶隐居云：蜂、蚁、蛙、蝉，其类最多，大腹而脊青即《尔雅》所谓在水曰黾者是也。黑色者，南人呼为蛤子，食之至美，即今所谓之蛤，亦名水鸡是也。闽、蜀、浙东人以为珍馔。彼人云：食之补虚损，尤宜产妇，即此也。小形善鸣唤者，名蛙子，即药中所用蛙是也。其余蝼蝈、长肱、蠼子之类非药中所须，不复悉载也。

　　衍义曰：蛙，其色青，腹细嘴尖，后脚长，故善跃。大其声则曰蛙，小其声则曰蛤，《月令》所谓雀入大水化为蛤者也。唐·韩退之诗：一夜青蛙啼到晓者是。此食之性平，解劳热。

　　卷第二十二　下品

　　鲮鲤甲

　　鲮鲤甲　微寒。主五邪，惊啼悲伤，烧之作灰，以酒或水和方寸匕，疗蚁 。

　　陶隐居云：其形似鼍而短小，又似鲤鱼，有四足，能陆能水。出岸开鳞甲，伏如死，令蚁入中，忽闭而入水，开甲，蚁皆浮出，于是食之。故主蚁 ，方：用亦稀，惟疗疮癞及诸疰疾尔。臣禹锡等谨按蜀本图经云：生深大山谷中，金、房、均等州皆有之。药性论云：鲮鲤甲，使，有大毒。治山瘴疟，恶疮，烧敷之。日华子云：凉，有毒。治小儿惊邪，妇人鬼魅悲泣及痔漏，恶疮，疥癣。

　　图经曰：鲮鲤甲，旧不着所出州郡，今湖岭及金、商、均、房间，深山大谷中皆有之。

　　似鼍而短小，色黑，又似鲤鱼而有四足，能陆能水。日中出岸，开鳞甲如死，令蚁入中，蚁满便秘而入水，蚁皆浮出，因接而食之，故主蚁 为最。亦主恶疮疥癞，烧其甲，末，敷之。杨炎《南行方》：主山瘴疟，有鲮鲤甲汤。今人谓之穿山甲，近医亦用烧灰，与少肉豆蔻末，米饮调服，疗肠痔疾。又治吹奶，疼痛不可忍，用穿山甲炙黄，木通各一两，自然铜半两，生用三味捣罗为散。每服二钱，温酒调下，不计时候。

　　外台秘要：《肘后》治蚁入耳。烧鲮鲤甲末，以水调灌之，即出。千金翼：治蚁漏。取鲮鲤甲二七枚，末，猪膏和敷之。简要济众：治产后血气上冲心成血晕。穿山甲一两，童子小便浸一宿，取出慢火炙令黄，为散。每服一钱，狗胆少许，热酒调下，非时服之。

　　衍义曰：鲮鲤甲，穴山而居，亦能水。烧一两存性，肉豆蔻仁三个，同为末，米饮调二钱，服，治气痔，脓血；甚者加 皮一两，烧入，中病即已，不必尽剂。

　　卷第二十二　下品

　　芫青

　　芜青　味辛，微温，有毒。主蛊毒，风疰，鬼疰，堕胎。三月取，曝干。

　　陶隐居云：芫花时取之，青黑色，亦疗鼠 。臣禹锡等谨按蜀本图经云：形大小如斑蝥，纯青绿色，今出宁州也。

　　图经曰：芫青，《本经》不载所出州土，今处处有之。其形颇与斑蝥相类，但纯青绿色，背上一道黄纹，尖喙。三、四月芫花发时乃生，多就花上采之，曝干。凡用斑蝥、芫青、亭长之类，当以糯米同炒，看米色黄黑，即为熟，便出之。去头、足及翅翼，更以乱发裹之，挂屋东营一宿，然后用之，则去毒矣。旧说斑蝥、芫青、葛上亭长、地胆皆一类而随时变。古方：皆用之。深师疗淋用亭长，说之最详。云；取葛上亭长，折断腹，腹中有白子如小米二、三分，取着白板子上阴干燥，二、三日药成。若有人患十年淋，服三枚；八、九年以还，服二枚。服时以水着小杯中，水如枣许，纳药盏中，爪甲研，当扁扁见于水中，仰头，乃令人写着咽喉中，勿令近牙齿间，药虽微小，下喉自觉当至下焦淋所，有顷，药大作，烦急不可堪者，饮干麦饭汁，则药势止也。若无干麦饭，但水亦可耳。老、小服三分之一，当下淋疾如脓血连连尔。石去者，或如指头，或青，或黄，男女服之皆愈。此虫四月、五月、六月为葛上亭长，七月为斑蝥，九月、十月为地胆。随时变耳。亭长时，头当赤，身黑。若药不快，淋不下，以意节度，更增服之。今医家多只用斑蝥、芫青，而亭长、地胆稀有使者。人亦少采捕，既不得其详，故不备载。

　　雷公云：芫青、斑蝥、亭长、赤头等四件，其样各不同，所居、所食、所效各不同。其芫青嘴尖，背上有一画黄。斑蝥背上一画黄，一画黑，觜尖处一小点赤，在豆叶上居，食豆叶汁。

　　亭长形黑黄，在蔓叶上居，食蔓胶汁。赤头，额上有大红一点，身黑。用各有长处。凡修事芫青、斑蝥、亭长、赤头并用糯米、小麻子相拌同炒，待米黄黑出，去麻子等，去两翅、足并头，用血余裹，悬于东墙角上一夜，至明取用。

　　卷第二十二　下品

　　地胆

　　味辛，寒，有毒。主鬼疰，寒热，鼠 ，恶疮，死肌，破症瘕，堕胎，蚀疮中恶肉，鼻中息肉，散结气石淋，去子，服一刀圭即下。一名 青，一名青蛙（乌娲切）。生汶山川谷，八月取。（恶甘草。）

　　陶隐居云：真者出梁州，状如大马蚁，有翼；伪者即斑蝥所化，状如大豆，大都疗体略同，必不能得真尔，此亦可用，故有 青之名。 字乃异，恐是相承误矣。唐本注云：形如大马蚁者，今见出 州者是也。状如大豆者，未见也。臣禹锡等谨按蜀本图经云：二月、三月、八月、九月，草菜上取之，形倍黑色，芫青所化也。药性论云：地胆，能宣出瘰 根，从小便出，上亦吐之。治鼻 。

　　图经文具芫青条下。

　　卷第二十二　下品

　　珂

　　味咸，平，无毒。主目中翳，断血，生肌。贝类也，大如鳆，皮黄黑而骨白，以为马饰。生南海，采无时。（唐本先附）

　　海药：谨按《名医别录》云：生南海，白如蚌。主消翳膜及筋弩肉，并刮点之。此外无诸要用也。雷公云：要冬采得色白腻者，并有白旋水纹。勿令见火，立无用处。夫用，以铜刀刮作绢罗筛过后，研千余下用。此物不入妇人药中用。

　　卷第二十二　下品

　　蜻（音青）蛉（音零）

　　蜻（音青）蛉（音零）　微寒。强阴，止精。

　　陶隐居云：此有五、六种，今用青色大眼者，一名诸乘，俗呼胡蜊，道家用以止精。眼可化为青珠。共余黄细及黑者，不入药用，一名蜻蜓。臣禹锡等谨按蜀本注云：蜻蜓六足四翼，好飞溪渠侧。日华子云：蜻蜓，凉，无毒。壮阳，暖水脏。入药去翼足，炒用良。

　　图经曰：蜻蛉，旧不载所出州郡，今所在水际多有之。此有数种，当用青色大眼者为良。

　　其余黄赤及黑色者不入用。俗间正名蜻蜓，而不甚须也。道家则多用之。

　　衍义曰：蜻蛉，其中一种最大，京师名为马大头者是，身绿色，雌者，腰间一遭碧色。

　　用则当用雄者。陶隐居以谓青色大眼。一类之中，元无青者，眼一类皆大。此物生化于水中，故多飞水上。唐·杜甫云：点水蜻蜓款款飞。

　　卷第二十二　下品

　　鼠妇

　　鼠妇　味酸，温、微寒，无毒。主气癃，不得小便，妇人月闭，血瘕，痫 ，寒热，利水道。一名负蟠（音烦），一名 （音伊芳） （音威），一名 。生魏郡平谷及人家地上，五月五日陶隐居云：一名鼠负，言鼠多在坎中，背则负之，今作妇字，如似乖理。又一名鼠姑。

