<!-- { "loadSidebar": true } -->
　　臣禹锡等谨按蜀本注云：《尔雅》云，蟠，鼠负是也。多在瓮器底及土坎中，常惹着鼠背，故名之也。俗亦谓之鼠粘，犹如 耳，名羊负来也。日华子云：鼠妇虫，有毒。通小便，能堕胎图经曰：鼠妇，生魏郡平谷及人家地上，今处处有之。多在下湿处瓮器底及土坎中，常惹着威，委黍。《诗·东山》云： 威在室。郑笺云：此物家无人则生。然《本经》亦有此名，是其主寒热也。

　　千金方：治产后小便不利。鼠妇七枚一味，熬为屑，作一服酒调下。

　　衍义曰：鼠妇，此湿生虫也，多足，其色如蚓，背有横纹蹙起，大者长三、四分，在处有之，砖 及下湿处多，用处绝少。

　　卷第二十二　下品

　　萤火

　　味辛，微温，无毒。主明目，小儿火疮，伤热气，蛊毒，鬼疰，通神精。一名夜光，一名放光，一名熠（以入切） （以灼切），一名即 （音照）。生阶地池泽。七月七日取，阴干。

　　陶隐居云：此是腐草及烂竹根所化，初犹未如虫，腹下已有光，数日便变而能飞。方：术家捕取纳酒中，令死乃干之，俗药用之亦稀。臣禹锡等谨按蜀本注云：《尔雅》云，萤火，即。《注》曰，夜飞，腹下有火，按此虫是朽草所化也。《吕氏春秋》云：腐草化为萤是也。

　　药性论云：萤火，亦可单用，治青盲。

　　衍义曰：萤，常在大暑前后飞出，是得大火之气而化，故如此明照也，今人用者少。《月令》虽曰腐草所化，然非阴湿处终无。

　　卷第二十二　下品

　　甲香

　　甲香　味咸，平，无毒。主心腹满痛，气急，止痢，下淋。生南海。

　　唐本注云：蠡大如小拳，青黄色，长四、五寸，取 烧灰用之。南人亦煮其肉啖，亦无损益图经曰：甲香，生南海，今岭外、闽中近海州郡及明州皆有之。海蠡（音螺）之掩也。

　　《南州之使益芳，独烧则臭。一名流螺。诸螺之中，流最浓味是也。其蠡大如小拳，青黄色，长四、五寸。

　　人亦啖其肉。今医方：稀用，但合香家所须。用时先以酒煮去腥及涎，云可聚香，使不散也。

　　泔又以蜜三合，水一斗，再煮都三复时，以香烂止，炭火热烧地，洒清酒，令润，铺香于其上，以新瓷瓶盖合密， 一复时，待香冷硬，即臼中，用木杵捣，令烂，以沉香三两，麝香一分和合，略捣，令相乱，入即香成，以瓷瓶贮之，更能埋之，经久方：烧，尤佳。凡烧此香，须用大火炉，多着热灰及刚炭，至合翻时，又须换火，猛烧令尽讫，去之，炉旁着火，暖水即香不散。甲香须用台州小者佳。此法出于刘兖奉礼也。凡蠡之类亦多，绝有大者。珠蠡莹洁如珠，鹦鹉蠡形似鹦鹉头，并堪酒杯者。梭尾蠡如梭状，释辈所吹者，皆不入药，故不悉录。

　　海药云：和气清神，主肠风 痔。陈氏云：主甲疽， 疮，蛇、蝎、蜂螫，疥癣，头疮，馋疮。甲煎，口脂用也。《广州记》云：南人常食，若龟鳖之类。又有小甲香，若螺子状。

　　取其蒂而修成也。雷公云：凡使，须用生茅香、皂角二味煮半日，却，漉出，于石臼中捣，用马尾筛筛过用之。经验方：甲香修制法：不限多少，先用黄土泥水煮一日，以温水浴过；次用米泔或灰汁煮一日，根据前浴过；后用蜜、酒煮一日，又浴过；曝干任用。

　　衍义曰：甲香，善能管香烟，与沉、檀、龙、麝用之，甚佳。

　　卷第二十二　下品

　　衣鱼

　　衣鱼　味咸，温，无毒。主妇人疝瘕，小便不利，小儿中风项强（巨两切）背起，摩之。又疗淋，堕胎，涂疮灭瘢。一名白鱼，一名 （音谈）。生咸阳平泽。

　　陶隐居云：衣中乃有，而不可常得，多在书中，亦可用。小儿淋闭，以摩脐及小腹，即溺通也。臣禹锡等谨按药性论云：衣中白鱼，使，有毒，利小便。

　　图经曰：衣鱼，生咸阳平泽，今处处有之。衣中乃少，而多在书卷中。《尔雅》所谓（潭寻二音），白鱼。郭璞云：衣、书中虫，一名 （音丙）鱼是也。段成式云：补阙张周封见壁上瓜子化为白鱼，因知《列子》朽瓜为鱼之言不虚也。古方：主小儿淋闭，取以摩脐及小腹，溺即通。又合鹰屎、僵蚕同敷疮瘢即灭。今人谓之壁鱼，俗传壁鱼入道经函中，因蠹食神仙字，则身有五色，人能得而吞之，可致神仙。唐·张汤之少子，惑其说，乃多书神仙字，碎剪置瓶中，取壁鱼投之，冀其蠹食而不能得，遂致心疾。

　　千金方：治沙石草落目中， ，不出。白鱼以乳汁和，注目中。外台秘要：主眼翳。白鱼末，注少许于翳上。孙真人猝患偏风，口 语涩。取白鱼摩耳下。 向左摩右，向右摩左，正即止人无故遗血溺。衣中白鱼三十个，纳阴中。食医心镜：小儿中客忤。书中白鱼十枚，敷乳头，饮之瘥。

　　衍义曰：衣鱼，多在故书中，久不动，帛中或有之，不若故纸中多也。身有浓粉，手搐之则落，亦啮毳衣，用处亦少。其形稍似鱼，其尾又分二歧，世用以灭瘢痕。

　　三十六种陈藏器余

　　卷第二十二　下品

　　海螺

　　百一方治目痛累年，或三、四十年，方：取生螺一枚，洗之，内燥抹螺口开，以黄连一枚，纳螺口中，令其螺饮黄连汁，以绵注取汁，着 中。

　　孙真人：合菜食治心痛。

　　卷第二十二　下品

　　海月

　　味辛，平，无毒。主消渴，下气，令人能食，利五脏，调中。生姜、酱食之，消腹中宿物，令易饥，止小便。南海水沫所化，煮时犹变为水，似半月，故以名之。海蛤类也。

　　食疗云平。主消痰，辟邪鬼毒。以生椒、酱调和食之良，能消诸食，使人易饥。又，其物是水沫化之，煮时犹是水。入腹中之后，便令人不小便。故知益人也。又，有食之人，亦不见所损。此看之，将是有益耳。亦名以下鱼。

　　卷第二十二　下品

　　青蚨

　　味辛，温，无毒。主补中，益阳道，去冷气，令人悦泽。生南海，状如蝉，其子着木KT其母涂钱，子涂贯，用钱则自还。《淮南子·万毕》云：青蚨一名鱼伯，以母血涂八十一钱，以子血涂八十一钱，置子用母，置母用子，皆自还也。

　　海药：谨按《异志》云：生南海诸山，雄雌常处不相舍。主秘精，缩小便。青金色相似，人

　　卷第二十二　下品

　　豉虫

　　有毒。杀禽兽，蚀息肉，敷恶疮。

　　百一方：豉虫，主射工。取一枚致口中便愈，已死者亦起虫有毒，应不可吞，云以白梅皮

　　卷第二十二　下品

　　乌烂死蚕

　　有小毒。蚀疮有根者，亦主外野鸡病，并敷疮上，在簇上乌臭者。白死蚕，主白游。赤死蚕，主赤游。并涂之。游，一名疹也。

　　卷第二十二　下品

　　茧卤汁

　　主百虫入肉， 蚀瘙疥及牛、马虫疮，山蜍、山蛭入肉，蚊子诸虫咬毒。盐茧瓮下收之，以竹筒盛卤浸疮，山行亦可预带一筒，取一蛭居中，兼持一片干海苔，则辟诸蛭。苏恭注《本经》蛭条云：山人自有疗法，岂非此乎，亦可为汤浴小儿，去疮疥。此汁是茧中蛹汁，故能杀虫，非为卤咸也。

　　卷第二十二　下品

　　壁钱

　　无毒。主鼻衄及金疮，下血不止，捺取虫汁点疮上及鼻中，亦疗外野鸡病下血。其虫上钱幕，主小儿呕吐逆，取二七煮汁饮之。虫似蜘蛛，作白幕如钱，在暗壁间，此土人呼为壁茧。

　　卷第二十二　下品

　　针线袋

　　主妇人产后肠中痒不可忍。以袋安所卧褥下，无令知之。

　　卷第二十二　下品

　　故锦烧作灰

　　主小儿口中热疮，研灰为末，敷口疮上。煮汁服，疗蛊毒。岭南有食锦虫，屈如指环，食故绯帛锦，如蚕之食叶。

　　卷第二十二　下品

　　故绯帛

　　主恶疮，疔肿，毒肿，诸疮有根者，作膏用。帛如手大，取露蜂房，弯头，棘刺，烂草节二七，乱发，烧为末，空腹服，饮下方寸匕，大主毒肿。绯帛亦入诸膏，主疔肿用为上，又主儿初生脐未落时，肿痛水出，烧为末，细研敷之。又五色帛，主盗汗，拭讫弃五道头。

　　卷第二十二　下品

　　赦日线

　　主人在牢狱日，经赦得出，候赦日，于所被囚枷上合取，将为囚缝衣，令犯罪经恩也。

　　卷第二十二　下品

　　苟印

　　一名苟汁，取膏滴耳中，令左右耳彻，出潮州，似蛇，有四足。大主聋也。

　　卷第二十二　下品

　　溪鬼虫

　　取其角带之，主溪毒射工，出有溪毒处山林间。大如鸡子，似 蜣，头有一角，长寸余，角上有四岐，黑甲下有翅，能飞，六月、七月取之。

　　百一方：射工虫，口边有角，人得带之，辟溪毒。周礼壶涿氏掌除水虫。以炮土之鼓驱之，以焚石投之。《注》云：投使惊去也，今人过诸山溪，先以石投水，虫当先去，不着人也。

　　张司空云：江南有射工虫，甲虫类也。口边有弩，以气射人。玄中记云：水狐，虫也。长四寸，其色黑，背上有甲，其口有角，向前如弩，以气射人，江淮间谓之短狐、射工，通为溪病，此既其虫，故能相压伏也。

　　卷第二十二　下品

　　赤翅蜂

　　有小毒。主蜘蛛咬及疔肿，疽病疮，烧令黑，和油涂之。亦取蜂窠土，酢和为泥，敷蜘蛛咬处，当得瘥。出岭南，如土蜂，翅赤，头黑，穿土为窠，食蜘蛛。大如螃蟹，遥知蜂来，皆野狼狈藏隐，蜂已预知其处。相食如此者无遗也。

　　卷第二十二　下品

　　独脚蜂

　　所用同前。似小蜂，黑色，一足。连树根不得去，不能动摇。五月采取，出岭南。

　　又有独脚蚁，功用同蜂。亦连树根下，能动摇，出岭南。

　　卷第二十二　下品

　　蜡（音）

　　味咸，无毒。主生气及妇人劳损，积血带下，小儿风疾，丹毒。汤火炸出，以姜酢进之，海人亦为常味，一名水母，一名樗蒲鱼，生东海，如血 ，大者如床，小者如斗，无腹胃、眼目，以虾为目，虾动 沉，故曰水母。目虾如 之与 相假矣。 （除驾切）

　　。

　　卷第二十二　下品

　　盘蝥虫（蝥牟二音）

　　有小毒。主传尸鬼疰，如夜行虫而小，亦未可轻用也。

　　卷第二十二　下品

　　（音窒）（音当）

　　有毒。主一切疔肿，附骨疽蚀等疮，宿肉赘瘤，烧为末，和腊月猪脂敷之。亦可诸药为膏，主疔肿出根。似蜘蛛，穴土为窠。《尔雅》云： （音迭）蜴（音荡）。

　　郭注云： 也。穴上有盖，复穴口，今呼为颠 虫，河北人呼为 蜴，音蛭螗，是处有之。

　　崔知悌方：云：主疔肿为上。

