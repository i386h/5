<!-- { "loadSidebar": true } -->
　　卷第二十二　下品

　　山蛩虫

　　有大毒。主人嗜酒不已，取一节烧成灰，水下，服之讫，便不喜闻酒气。过一节则毒人至死。此用疗嗜酒人也。亦主蚕白僵死，取虫烧作灰粉之。以烧令黑，敷恶疮。乌斑色，长二、三寸，生林间，如百足而大。更有大者如指，名马陆，能登木群吟。已见《本经》。

　　卷第二十二　下品

　　溪狗

　　有小毒。主溪毒及游蛊，烧末，服一、二钱匕。似虾蟆，生南方：溪石间，尾三、四寸。

　　卷第二十二　下品

　　水黾

　　有毒。令人不渴，杀鸡犬。长寸许，四脚，群游水上，水涸即飞，亦名水马。非海中主产难之水马也。

　　卷第二十二　下品

　　飞生虫

　　无毒。令人易产，取角，临时执之。亦得可烧末服少许，虫如啮发，头上有角。

　　卷第二十二　下品

　　芦中虫

　　无毒。主小儿饮乳后吐逆，不入腹亦出。破芦节中，取虫二枚，煮汁饮之。虫如小蚕。小儿呕逆与 乳不同，宜细详之。 乳，乳饱后 出者是。

　　卷第二十二　下品

　　蓼螺

　　无毒。主飞尸游蛊。生食，以姜、醋进之，弥佳。生永嘉海中，味辛辣如蓼，故名蓼螺。

　　卷第二十二　下品

　　蛇婆

　　味咸，平，无毒。主赤白毒痢，蛊毒下血，五野鸡病，恶疮。生东海，一如蛇，常在水中浮游，炙食，亦烧末服一、二钱匕。

　　卷第二十二　下品

　　朱鳖

　　带之主刀刃不伤。亦云令人有媚。生南海山水中，大如钱，腹下赤如血。云在水中着水马脚，皆令仆倒耳。

　　卷第二十二　下品

　　担罗

　　味甘，平，无毒。主热气，消食。杂昆布为羹，主结气。生新罗，蛤之类，罗人食之。

　　卷第二十二　下品

　　青腰虫

　　有大毒。着皮肉肿起，杀癣虫，食恶疮息肉，剥人面皮，除印字，印骨者亦尽。虫如中蚁大，赤色，腰中青黑，似狗 ，一尾尖，有短翅，能飞，春夏时有。

　　卷第二十二　下品

　　虱

　　主脑裂，人大热，发头热者，令脑缝裂开。取黑虱三、五百，捣碎敷之。又主疔肿，以十枚置疮上，以荻箔绳作炷，灸虱上，即根出。反脚指间有肉刺疮，以黑虱敷，根出也。

　　太平广记：出《酉阳杂俎》。人将死，虱离身。或云：取病虱于床前，可以卜病之将死，虱

　　卷第二十二　下品

　　枸杞上虫

　　味咸，温，无毒。主益阳道，令人悦泽有子。作茧子为蛹时取之，曝干，炙令黄，和干地黄为丸服之，大起阳，益精。其虫如蚕，食枸杞叶。

　　卷第二十二　下品

　　大红虾

　　味甘，平，小毒。主飞尸，蛔虫，口中甘 ，风瘙身痒，头疮牙齿，去疥癣，涂山蜍蚊子入人肉初食疮，发后而愈。生临海、会稽，大者长一尺，须可为簪。虞啸父答晋帝云：时尚温未及以贡，即会稽所出也。盛密器及热饭作 ，毒人至死。崔豹云：辽海间，有蜚虫，如蜻蛉，名绀 ，七月群飞暗天，夷人食之，云是虾化为之。又《杜台卿·淮赋》云：蝗化为雉，入水为蜃。

　　卷第二十二　下品

　　木蠹

　　味辛，平，小毒。主血瘀劳积，月闭不调，腰脊痛，有损血及心腹间痰。桃木中有者，杀鬼，去邪气。桂中者，辛美可啖，去冷气。一如蛴螬，节长足短，生腐木中，穿木如锥刀，至春羽化，一名蝎。《尔雅》云：蝎，结 。注云：木蠹也。苏恭证云：蛴螬，深误也。

　　卷第二十二　下品

　　留师蜜

　　味甘，寒，主牙齿 痛，口中疮，含之，蜂如小指大，正黑色。啮竹为窠，蜜如稠糖，酸甜好食。《方：言》云：留师，竹蜂也。

　　卷第二十二　下品

　　蓝蛇

　　头大毒，尾良，当中有约，从约断之。用头合毒药，药人至死。岭南人名为蓝药，解之法，以尾作脯，与食之即愈。蓝蛇如蝮，有约，出苍梧诸县。头毒尾良也。

　　卷第二十二　下品

　　两头蛇

　　见之令人不吉。大如指，一头无目无口，二头俱能行。出会稽，人云是越王弩弦。

　　昔孙叔敖埋之，恐后人见之，将必死也。人见蛇足，亦云不佳。蛇以桑薪烧之，则足出见，无可怪也。

　　卷第二十二　下品

　　活师

　　主火 热疮及疥疮，并捣碎敷之，取青胡桃子上皮，和为泥，染髭发，一染不变。胡桃条中有法，即虾蟆儿，生水中，有尾如 （音余）鱼，渐大脚生，尾脱。卵主明目。《山海经》云：活师，蝌蚪虫也。

　　卷第二十三

　　（己酉添加衍义）

　　卷第二十三　上品

　　豆蔻

　　豆蔻　味辛，温，无毒。主温中，心腹痛，呕吐，去口臭气。生南海。

　　陶隐居云：味辛烈者为好，甚香，可常含之。其五和糁（素感切）中物皆宜人。廉姜，温中下气；益智，热；枸（音矩）橼（音沿），温；甘蕉、麂（音几）目并小冷尔。唐本注云：豆蔻，苗似山姜，花黄白；苗、根及子亦似杜若。枸橼，性冷，陶云温，误尔。今注：此草豆蔻也，下下，白色，花开即黄。根似高良姜。实若龙眼，而无鳞甲，中如石榴子。茎、叶、子皆味辛而香。十月收。今苑中亦种之。药性论云：草豆蔻，可单用，能主一切冷气。陈藏器云：山姜，味辛，温。去恶气，温中，中恶霍乱，心腹冷痛，功用如姜。南人食之。根及苗并如姜，而大作樟木臭。又有 子姜，黄色，紧，辛辣。破血气，殊强此姜。又云：枸橼生岭南，大叶，甘桔属也。子大如盏。味辛、酸，性温。皮，去气，除心头痰水，无别功。日华子云：豆蔻花，热，无毒。下气，止呕逆，除霍乱，调中补胃气。消酒毒。又云山姜花，暖，无毒。调中下气，消食，杀酒毒。

　　图经曰：豆蔻，即草豆蔻也。生南海，今岭南皆有之。苗似芦，叶似山姜、杜若辈，根似高良姜。花作穗，嫩叶卷之而生，初如芙蓉，穗头深红色，叶渐展，花渐出，而色渐淡，亦有黄白色者。南人多采以当果。实尤贵，其嫩者，并穗入盐同淹治，叠叠作朵不散落。又以木槿花同浸，欲其色耳。其作实者，若龙眼子而锐，皮无鳞甲，中子若石榴瓣，候熟采之，曝干。根、苗微作樟木气。其山姜花，茎、叶皆姜也。但根不堪食，足与豆蔻花相乱而微小耳。

　　花生叶间，作穗如麦粒，嫩红色，南人取其未大开者，谓之含胎花。以盐水淹藏入甜糟中，经冬如琥珀色，香辛可爱，用其脍醋，最相宜也。又以盐杀治曝干者，煎汤服之，极能除冷气，止霍乱，消酒食毒，甚佳。

　　雷公云：凡使，须去蒂并向里子后，取皮，用茱萸同于鏊上缓炒，待茱萸微黄黑，即去茱萸，取草豆蔻皮及子，杵用之。千金方：治心腹胀满，短气。以草豆蔻一两，去皮为末，以木瓜生姜汤下半钱。海药：云：豆蔻，生交趾，其根似益智，皮壳小浓，核如石榴，辛且香。

　　草，树也，叶如芄兰而小。三月采其叶，细破阴干之。味近苦而有甘。

　　衍义曰：豆蔻，草豆蔻也，气味极辛，微香。此是对肉豆蔻而名之。若作果，则味不和。

　　不知前人之意，编入果部，有何意义？性温而调散冷气力，甚速。花性热，淹置京师，然味不甚美，微苦。必为能消酒毒，故为果。花干则色淡紫。

　　卷第二十三　上品

　　藕实茎

　　藕实茎　味甘，平、寒，无毒。主补中养神，益气力，除百疾。久服轻身耐老，不饥延年。

　　一名水芝丹，一名莲。生汝南池泽。八月采。

　　陶隐居云：此即今莲子，八月、九月取坚黑者，干捣破之。花及根并入神仙用。今云茎，恐即是根，不尔不应言甘也。宋帝时，太官作血 （音勘），庖人削藕皮误落血中，遂皆散不凝，医乃用藕疗血多效也。唐本注云：《别录》云，藕，主热渴，散血，生肌。久服令人心欢。臣禹锡等谨按蜀本图经云：此生水中。叶名荷，圆径尺余。《尔雅》云：荷，芙蕖。其茎茄，其叶 ，其本 ，其华菡萏，其实莲，其根藕，其中的，的中薏是也。《尔雅》释曰：芙蕖，其总名也，别名芙蓉，江东人呼荷。菡萏，莲花也。的，莲实也。薏，中心也。郭云：，茎下白 在泥中者。今江东人呼荷华为芙蓉，北方：人便以藕为荷，亦以莲为荷。蜀人以藕为茄，或用其母为华名，或用根子为母叶号。此皆名相错，习俗传误，失其正体也。

　　陆机疏云：莲，青皮里白，子为的，的中有青为薏，味甚苦，故俚语云苦如薏，是也。药性论云：藕汁亦单用，味甘，能消瘀血不散。节捣汁，主吐血不止，口鼻并皆治之。孟诜云：藕，生食之，主霍乱后虚渴、烦闷、不能食。其产后忌生冷物，惟藕不同生冷，为能破血故也。又蒸食甚补五脏，实下焦。与蜜同食，令人腹脏肥，不生诸虫。亦可休粮。仙家有贮石莲子及干藕经千年者，食之到妙矣。又云：莲子，性寒，主五脏不足，伤中气绝，利益十二经脉血气。生食微动气，蒸食之良。又熟去心，为末，蜡蜜和丸。日服三十丸，令人不饥。此方：仙家用尔。又雁腹中者，空腹食十枚，身轻，能登高涉远。雁食，粪于田野中，经年尚生。

　　又或于山岩之中止息，不逢阴雨，经久不坏。又诸鸟、猿猴不食，藏之石室内，有得三百余年者，逢此食，永不老矣。其房、荷叶，皆破血。陈藏器云：藕实，莲也。本功外，食之宜蒸，生则胀人腹。中薏，令人吐，食当去之。经秋正黑者名石莲，入水必沉，惟煎盐卤能浮之。石莲，山海间经百年不坏，取得食之，令发黑不老。藕，本功外，消食止泄，除烦解酒毒，压食，及病后热渴。又云：荷鼻，味苦，平，无毒。主安胎，去恶血，留好血，血痢，煮服之。即荷叶蒂也。又叶及房，主血胀腹痛，产后胎衣不下，酒煮服之。又主食野菌毒，水煮服之。郑玄云：芙蕖之茎曰荷。的中薏，食之令人霍乱。陈士良云：莲子心，生取为末，以米饮调下三钱，疗血、渴疾。产后渴疾，服之立愈。日华子云：藕，温。止霍乱，开胃消食，除烦止闷，口干渴疾。止怒，令人喜。破产后血闷，生研服亦不妨。捣罾金疮并伤折，止暴痛。蒸煮食，大开胃。节，冷。解热毒，消瘀血。产后血闷，合地黄生研汁，热酒并小便服，并得。又云：莲子，温，并石莲。益气止渴，助心，止痢。治腰痛，治泄精，安心，多食令人喜，又名莲的。莲子心，止霍乱。又云莲花，暖，无毒。镇心，轻身，益色，驻颜。

　　入香甚妙。忌地黄、蒜。又云荷叶，止渴，落胞，杀蕈毒，并产后口干，心肺燥，烦闷，入药炙用之。

