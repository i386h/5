<!-- { "loadSidebar": true } -->
　　图经曰：藕实茎，生汝南池泽，今处处有之。生水中，其叶名荷。谨按《尔雅》及陆机疏谓：荷为芙蕖，江东呼荷。其茎茄；其叶 （加遐二音或作葭）；其本 （土笔切），茎下白（音若）在泥中者；其花未发为菡萏，已发为芙蓉；其实莲，莲，谓房也；其根藕，幽州人谓之光旁，至深益大，如人臂；其中的。莲中子，谓青皮白子也。中有青，长二分，为薏，中心苦者是也。凡此数物，今人皆以中药。藕，生食其茎，主霍乱后虚渴烦闷，不能食及解酒食毒。花，镇心，益颜色，入香尤佳。荷叶，止渴，杀蕈毒。今妇人药多有用荷叶者。叶中蒂，谓之荷鼻。主安胎，去恶血，留好血。实，主益气。其的至秋表皮黑而沉水者，谓之石莲。陆机云：可磨为豉，如米饭，轻身益气，令人强健。医人炒末以止痢，治腰痛。又治哕逆，以实仁六枚，炒赤黄色，研末，冷熟水半盏，和服，便止。惟苦薏不可食，能令霍乱。

　　大抵功用主血多效。乃因宋太官作血 ，庖人削藕皮，误落血中，遂散不凝，自此医家方：用主血也。

　　圣惠方：治时气烦渴。用生藕汁一中盏，入生蜜一合，令匀，分为二服。又方：治食蟹中毒。以以火干荷叶五斤，烧令烟尽，细研。食前以童子热小便一小盏，调三钱匕，日三服。又方：益耳目，补中，聪明强志。莲实半两，去皮心细研，先煮令熟；次以粳米三合作粥，候熟，入莲实，搅匀食之。千金方：治坠马，积血心腹，唾血无数。干藕根末，酒服方寸匕，日三。肘后方：令易产。莲花一叶，书"人"字吞之，立产。经验后方：主吐血咯血。以荷叶焙干为末，米汤下二钱匕。梅师方：治产后余血不尽，奔上冲心，烦闷腹痛。以生藕汁二升饮之。孙真人：莲子不去心食，成霍乱。食医心镜：藉实，味甘，平，无毒。主补中养神，益气力，除百病。久服令人欢心，止渴去热，轻身耐老，不饥延年。其根止热渴，破留血，生肌。久服令人悦泽矣。救急方：治产后血不尽，疼闷心痛。荷叶熬令香，为末，煎水下方寸匕。集验方：治漆疮。取莲叶干者的成可食，可摩以为饭，如粟饭。轻身养气，令人强健。又可为粥。唐书姜抚言服常春藤，使曰发还须，则长生可致。藤生太湖最良。终南往往有之，不及也。帝遣使者至太湖，多取以赐中朝老臣。又言终南山有旱藕，饵之延年。状类葛粉。帝作汤饼赐大臣。右骁卫将军甘守诚，能订药石，曰：常春者，千岁 也；旱藕，牡蒙也。方：家久不用，抚易名以神之。太清诸草木方：七月七日采莲花七分，八月八日采根八分，九月九日采实九分，阴干捣筛，服方寸匕，令人不老。华山记华山顶有池，生千叶莲花，服之羽化。

　　衍义曰：藕实，就蓬中干者为石莲子，取其肉，于砂盆中干，擦去浮上赤色，留青心为末，少入龙脑为汤点，宁心志，清神。然亦有粉红千叶、白千叶者皆不实。如此是有四等也。其根惟白莲为佳。今禁中又生碧莲，亦一瑞也。

　　卷第二十三　上品

　　桔柚

　　桔柚　味辛，温，无毒。主胸中瘕热逆气，利水谷，下气，止呕咳，除膀胱留热，停水，五淋，利小便，主脾不能消谷，气冲胸中，吐逆，霍乱，止泄，去寸白。久服去臭，下气通神，轻身长年。一名桔皮。生南山川谷，生江南。十月采。

　　陶隐居云：此是说其皮功尔。以东桔为好，西江亦有而不如。其皮小冷，疗气，乃言胜桔。

　　北人亦用之，并以陈者为良。其肉，味甘、酸，食之多痰，恐非益也。今此虽用皮，既是果类，所以犹宜相从。柚子皮乃可服，而不复入药。用此应亦下气。唐本注云：柚皮浓，味甘，不如桔皮味辛而苦。其肉亦如桔，有甘有酸，酸者名胡甘。今俗人或谓橙为柚，非也。按《吕氏春秋》云：果之美者，有云梦之柚。郭璞云：柚似橙，而大于桔。孔安国云：小曰桔，大曰柚，皆为甘也。今注自木部今移。臣禹锡等谨按药性论云：桔皮，臣，味苦、辛。

　　能治胸膈间气，开胃，主气痢，消痰涎，治上气咳嗽。陈藏器云：桔、柚本功外，中实冷。

　　酸者聚痰，甜者润肺。皮堪入药，子非宜人。其类有朱柑、乳柑、黄柑、石柑、沙柑。桔类有朱桔、乳桔、塌桔、山桔、黄淡子。此辈皮皆去气调中，实总堪食。就中以乳柑为上。《本经》合入果部，宜加实字，入木部非也。岭南有柚，大如冬瓜。孟诜云：桔，止泄痢。食之下食，开胸膈痰实结气。下气不如皮。穣不可多食，止气。性虽温，止渴。又，干皮一斤，捣为末，蜜为丸。每食前酒下三十丸，治下焦冷气。又，取陈皮一斤，和杏仁五两，去皮、尖熬，加少蜜为丸。每日食前饮下三十丸，下腹脏间虚冷气。香港脚冲心，心下结硬，悉主之。日华子云：桔，味甘、酸。止消渴，开胃，除胸中隔气。又云皮，暖，消痰止嗽，破症瘕癖。又云核，治腰痛，膀胱气，肾冷，炒去壳，酒服，良。桔囊上筋膜，治渴及吐酒。炒，煎汤饮，甚验也。又云柚子，无毒。治妊孕人吃食少并口淡，去胃中恶气，消食，去肠胃气。解酒毒，治饮酒人口气。

　　图经曰：桔、柚，生南山川谷及江南，今江浙、荆襄、湖岭皆有之。木高一、二丈，叶与枳无辨，刺出于茎间。夏初生白花，六月、七月而成实，至冬而黄熟，乃可啖。旧说小者为桔，大者为柚。又云：柚似橙而实酢，大于桔。孔安国注《尚书》：厥包桔柚。郭璞注《尔雅》柚条皆如此说。又闽中、岭外、江南皆有柚，比桔黄白色而大；襄、唐间柚，色青黄而实小。皆味酢，皮浓，不堪入药。今医方：乃用黄桔、青桔两物，不言柚。岂青桔是柚之类乎？然黄桔味辛，青桔味苦。《本经》二物通云味辛。又云一名桔皮。又云十月采，都是今黄桔也。而今之青桔似黄桔而小，与旧说大小、苦辛不类，则别是一种耳。收之并去肉，曝干。黄桔以陈久者入药良，古今方：书用之最多。亦有单服者，取陈皮捣末，蜜和丸，食前酒吞三十丸，梧子大，主下焦积冷。亦可并杏子仁合丸，治肠间虚冷，香港脚冲心，心下结硬者，悉主之。而青桔主气滞，下食，破积结及膈气方：用之，与黄桔全别。凡桔核皆治腰及膀胱肾气，炒去皮，酒服之良。肉不宜多食，令人痰滞。又乳柑、橙子性皆冷，并其类也，多食亦不宜人。今人但取其核作涂面药，余亦稀用，故不悉载。又有一种枸（音矩亦音钩）橼（音沿），如小瓜状，皮若橙而光泽可爱，肉甚浓，切如萝卜，虽味短而香氛，大胜柑桔之类，置衣笥中，则数日香不歇。古作五和糁（素感切）所用。陶隐居云：性温宜人。今闽、广、江西皆有，彼人但谓之香橼子，或将至都下，亦贵之。

　　雷公曰凡使，勿用柚皮、皱子皮，其二件用不得。凡修事，须去白膜一重，细锉，用鲤鱼皮裹一宿，到明，出，用。其桔皮，年深者最妙。肘后方：治猝失声，声咽不出。桔皮五两，水三升，煮取一升，去滓顿服。又方：治食鱼中毒，浓煮桔皮饮汁。经验后方：治膈下冷气及酒食穣，又用盐三分，一处拌和匀，候良久，铫子内炒微焦，为末。每服一钱半，茶末半钱，水一盏，煎至七分，放温常服，不用入茶，煎沸汤点亦妙。又方：治妇人产后气逆。以青桔皮为末，葱白、童子小便煎服之。食医心镜云：主胸中伏热，下气消痰，化食。桔皮半两，微熬作末，如茶法，煎呷之。又方：治猝食噎。以陈皮一两，汤浸去穣，焙为末。以水一大盏，煎取半盏，热酒下，神服。

　　更加钱，食皮、汁，止愤厥之疾。尚书注小曰桔，大曰柚，扬州者为善，故锡贡也。

　　衍义曰：桔、柚，自是两种，故曰一名桔皮，是元无柚字也。岂有两等之物，而治疗无一字别者，即知柚一字为误。后人不深求其意，谓柚字所惑，妄生分别，亦以过矣。且青桔与黄桔，治疗尚别，矧柚为别种也。郭璞云：柚似橙而大于桔，此即是识桔、柚者也。今若不如此言之，恐后世亦以柚皮为桔皮，是贻无穷之患矣。去古既远，后之贤者亦可以意逆之耳。桔惟用皮与核。皮，天下甚所须也，仍汤浸去穣，余如《经》与《注》。核、皮二者须自收为佳。有人患气嗽将期，或教以桔皮、生姜焙干，神曲等分为末，丸桐子大，食后、夜卧，米饮服三、五十丸。兼旧患膀胱，缘服此皆愈。然亦取其陈皮入药，此六陈中一陈也。肾疰、腰痛、膀胱气痛，微炒核，去壳为末，酒调服，愈。

　　卷第二十三　上品

　　大枣

　　大枣　味甘，平，无毒。主心腹邪气，安中养脾，助十二经，平胃气，通九窍，补少气，少津液，身中不足，大惊，四肢重，和百药，补中益气，强力，除烦闷，疗心下悬，肠 。久服轻身长年，不饥神仙。一名干枣，一名美枣，一名良枣。八月采，曝干。

　　三岁陈核中仁燔（音烦）之，味苦。主腹痛，邪气。

　　生枣

　　 味甘、辛。多食令人多寒热，羸瘦者，不可食。

　　叶

　　 覆麻黄，能令出汗。生河东平泽。（杀乌头毒。）

　　陶隐居云：旧云河东猗氏县枣特异，今青州出者，形大，核细，多膏，甚甜。郁州互市亦得之，而郁州者亦好，小不及尔。江东临沂金城枣，形大而虚，少脂，好者亦可用。南枣大恶，殆不堪啖。道家方：药以枣为佳饵。其皮利，肉补虚，所以合汤皆擘之也。唐本注云：《别录》云，枣叶散服使人瘦，久即呕吐。揩热痱疮良。臣禹锡等谨按孟诜云：干枣，温。主补津液，强志。三年陈者核中仁，主恶气，卒疰忤。又，疗耳聋、鼻塞，不闻音声、香臭者，取大枣十五枚，去皮核，萆麻子三百颗，去皮，二味和捣，绵裹塞耳鼻。日一度易，三十余日闻声及香臭。先治耳，后治鼻，不可并塞之。又方：：巴豆十粒，去壳生用。松脂同捣，绵裹塞耳。又云：洗心腹邪气，和百药毒。通九窍，补不足气。生者食之过多，令人腹胀。

　　蒸煮食，补肠胃，肥中益气。第一青州，次蒲州者好。诸处不堪入药。小儿患秋痢，与虫枣食，良。日华子云：干枣，润心肺，止嗽，补五脏，治虚劳损，除肠胃癖气，和光粉烧，治疳痢。牙齿有病患切忌啖之。凡枣亦不宜合生葱食。又云：枣叶，温，无毒。治小儿壮热，煎汤浴，和葛粉 痱子佳，及治热瘤也。

