<!-- { "loadSidebar": true } -->
　　图经曰：蓬 ，覆盆苗茎也。生荆山平泽及冤句。覆盆子，旧不着所出州土，今并处处有之，而秦、吴地尤多。苗短不过尺，茎、叶皆有刺。花白，子赤黄，如半弹丸大，而下有茎承如柿蒂状。小儿多食其实。五月采其苗，叶采无时。江南人谓之莓，然其地所生差晚，三月始有苗，八、九月花开，十月而实成。功用则同，古方：多用。亦榨其子取汁，合膏涂发不白。挪叶绞汁滴目中，去肤赤，有虫出如丝线便效。昌容服之以易颜。其法：四、五月候甘实成采之，曝干，捣筛，水服三钱匕。安五脏，益精，强志，倍力，轻体不老，久久益佳。崔元亮《海上方》着此三名，一名西国草，一名毕KT 伽，一名覆盆子。治眼暗不见物，冷泪浸淫不止及青盲、天行目暗等。取西国草，晒曝干，捣令极烂，薄绵裹之，以饮男乳汁中浸，如人行八、九里久，用点目中，即仰卧。不过三、四日，视物如少年。禁酒、油、面。

　　陈藏器云：变白，不老，佛说云苏蜜那花点灯，正言此花也。榨取汁，合成膏，涂发不白。食其子，令人好颜色，叶挪绞取汁，汁滴目中，三种，四月熟，甘美如覆盆子者是也，余不堪入药，今人取好颜色。

　　衍义曰：蓬 ，非覆盆也，自别是一种，虽枯败而枝梗不散。今人不见用，此即贾山策中所言者，是此也。

　　卷第二十三　上品

　　覆盆子

　　味甘，平，无毒。主益气轻身，令发不白。五月采。

　　陶隐居云：蓬 是根名，方：家不用，乃昌容所服以易颜者也。覆盆是实名，李云是莓子，乃似覆盆之形。而以津汁为味，其核微细。药中用覆盆子小异。此未详孰是？唐本注云：覆盆，蓬 ，一物异名，本谓实，非根也。李云莓子，近之矣。其根不入药用。然生处不同，沃地则子大而甘，瘠地则子细而酸。此乃子有甘、酸，根无酸味。陶景以根酸、子甘，将根入果，重出子条，殊为孟浪。今注蓬 ，乃覆盆之苗也，覆盆，乃蓬 之子也。陶注、唐注皆非。今用覆盆子补虚续绝，强阴健阳，悦泽肌肤，安和脏腑，温中益力，疗劳损风虚，补肝明目。臣禹锡等谨按蜀本注：李云是蓬 子也。陶云蓬 子津味，与覆盆子小异，而云未审，乃慎之至也。苏云覆盆、蓬 一物也，而云剩出此条者，亦非也。今据蓬 即莓也。按：《切韵》莓，音茂，其子覆盆也。又按： 者，藤也。今此云覆盆子，则不言其蔓藤也，前云蓬，则不言其子实也。犹如芎 与蘼芜异条，附子与乌头殊用。药性论云：覆盆子，臣，微热，味甘、辛。能主男子肾精虚竭，女子食之有子。主阴痿，能令坚长。孟诜云：覆盆子，味酸，五月于麦田中得之良。采得及烈日晒干，免烂不堪。江东亦有，名悬钩子。大小形异，气味、功力同。北土即无悬钩，南地无覆盆，是土地有前后生，非两种物耳。陈藏器云：榨取汁，合成膏，涂发不白。食其子，令人好颜色。叶挪绞取汁，滴目中，去肤赤，有虫出如丝线。陈士良云：蓬 似蚕莓大，覆盆小，其苗各别。日华子云：莓子，安五脏，益颜色，养精气，长发，强志，疗中风身热及惊。又有树莓，即是覆盆子。

　　图经文具蓬 条下。

　　雷公云：凡使，用东流水淘去黄叶并皮、蒂尽了，用酒蒸一宿，以东流水淘两遍，又晒干方用，为妙也。

　　衍义曰：覆盆子，长条，四、五月红熟，秦州甚多，永兴华州亦有。及时，山中人采来卖。

　　其味酸甘，外如荔枝。樱桃许大，软红可爱，失采则就枝生蛆。益肾脏，缩小便，服之，当覆其溺器，如此取名。食之多热，收时五、六分热便可采。烈日曝，仍须薄绵蒙之。今人取汁作煎为果，仍少加蜜，或熬为稀汤，点服，治肺虚寒。采时着水则不堪煎。

　　卷第二十三　上品

　　芰（单伎）实

　　芰（单伎）实　味甘，平，无毒。主安中，补五脏，不饥轻身，一名菱（音陵）。

　　陶隐居云：庐江间最多，皆取火燔以为米充粮。今多蒸曝，蜜和饵之，断谷长生。水族中又有菰（音孤）首，性冷，恐非上品。被霜后食之，令阴不强。又不可杂白蜜食，令生虫也。

　　唐本注云：芰作粉，极白润，宜人。臣禹锡等谨按蜀本图经云：生水中，叶浮水上，其花黄白色，实有二种：一，四角；一，两角。孟诜云：菱实，仙家蒸作粉，蜜和食之，可休粮。

　　水族之中，此物最不能治病。又云：令人藏冷，损阳气，痿茎。可少食。多食令人腹胀满者，可暖酒和姜饮一、两盏，即消矣。

　　图经曰：芰，菱实也。旧不着所出州土，今处处有之。叶浮水上，花黄白色，花落而实生，渐向水中乃熟。实有二种，一种四角，一种两角。两角中又有嫩皮而紫色者，谓之浮菱，食之尤美。江淮及山东人曝其实仁，以为米，可以当粮。道家蒸作粉，蜜渍食之，以断谷。水果中引物最治病，解丹石毒。然性冷，不可多食。

　　食疗：神仙家用，发冷气。人含吴茱萸，咽其津液，消其腹胀矣。周礼疏屈到嗜芰，即菱角也。

　　衍义曰：芰，今世俗谓之菱角，所在有。煮熟取仁食之，代粮，不益脾。又有水菱，亦芰也，但大而脆，可生食。和合治疗，未闻其用。有人食生芰多则利及难化，是亦性冷。

　　卷第二十三　上品

　　橙子皮

　　味苦、辛，温。作酱醋香美。散肠胃恶气，消食，去胃中浮风气。其瓤，味酸，去恶心，不可多食，伤肝气。又，以瓤洗去酸汁，细切，和盐、蜜煎成煎，食之去胃中浮风。

　　其树亦似桔树而叶大，其形圆，大于桔而香，皮浓而皱。八月熟。（今附）

　　臣禹锡等谨按陈士良云：橙子，暖，无毒。行风气，发虚热，疗瘿气，发瘰 ，杀鱼虫毒。不与 肉同食，发头旋、恶心。

　　图经文具桔柚条下。

　　食疗温。去恶心，胃风。取其皮和盐贮之。又，瓤，去恶气。和盐、蜜细细食之。

　　衍义曰：橙子皮，今人只为果，或取皮合汤待宾，未见入药。宿酒未醒，食之速醒。

　　卷第二十三　上品

　　樱桃

　　樱桃　味甘。主调中，益脾气，令人好颜色，美志。

　　陶隐居云：此即今朱樱，味甘、酸，可食，而所主又与前樱桃相似。恐医家滥载之，未必是今者尔。又，胡颓子凌冬不凋，子亦应益人。或云寒热病不可食。唐本注云：叶捣敷蛇毒。

　　绞叶汁服，防蛇毒内攻。臣禹锡等谨按孟诜云：樱桃，热。益气，多食无损。又云：此名樱，非桃也。不可多食，令人发暗风。东行根，疗寸白、蛔虫。陈士良云：樱桃，平，无毒。

　　日华子云：樱桃，微毒，多食令人吐。

　　图经曰：樱桃，旧不着所出州土，今处处有之，而洛中南都者取胜。其实熟时深红色者，谓之朱樱；正黄明者，谓之蜡樱。极大者，有若弹丸，核细而肉浓，尤难得也。食之，调中益气，美颜色。虽多无损，但发虚热耳。惟有暗风人不可啖，啖之立发。共叶可捣敷蛇毒，亦绞汁服。东行根亦杀寸白、蛔虫。其木多阴，最先百果而熟，故古多贵之。谨按书传引《吴普本草》曰：樱桃，一名朱茱，一名麦甘酣。今本草无此名，乃知有脱漏多矣。又《尔雅》云：楔（吉点切），荆桃。郭璞云：今之樱桃。而孟诜以为樱非桃类，未知何据？食疗云：温。多食有所损。令人好颜色，美志。此名樱桃，俗名李桃，亦名奈桃者是也。

　　甚补中益气，主水谷痢，止泄精。东引根，治蛔虫。司马相如赋山朱樱，即樱桃也。礼记谓之含桃。尔雅谓之荆桃。

　　衍义曰：樱桃，孟诜以为樱非桃类。然非桃类，盖以其形肖桃，故曰樱桃，又何疑焉？谓如此。唐在三月末、四月初间熟，得正阳之气，先诸果熟，性故热。今西洛一种紫樱，至熟时正紫色，皮里

　　卷第二十三　上品

　　鸡头实

　　鸡头实　味甘，平，无毒。主湿痹，腰脊膝痛，补中除暴疾，益精气，强志，令耳目聪明。

　　久服轻身不饥耐老神仙。一名雁喙实，一名芡（音俭）。生雷泽池泽。八月采。

　　陶隐居云：此即今 （音苇）子形上花似鸡冠，故名鸡头。仙方：取此并莲实合饵，能令小儿胜菱。臣禹头，实若小儿食，不陈士良云助气。根图经曰：鸡头实，生雷泽，今处处有之，生水泽中。叶大如荷，皱而有刺，俗谓之鸡头盘。

　　采实。服饵之水陆丹经验后方：治益精气，强志意，聪利耳目。以鸡头实三合，煮令熟，去壳，研如膏，入粳《疏》衍义曰：鸡头实，今天下皆有之，河北沿溏泺居人采得，舂去皮，捣仁为粉，蒸渫作饼，可

　　卷第二十三　中品

　　梅实

　　梅实　味酸，平，无毒。主下气，除热烦满，安心，肢体痛，偏枯不仁，死肌，去青黑痣，恶疾，止下痢，好唾，口干。生汉中川谷。五月采，火干。

　　陶隐居云：此亦是今乌梅也，用当去核，微熬之。伤寒烦热，水渍饮汁。生梅子及白梅亦应相似，今人多用白梅和药，以点痣，蚀恶肉也。服黄精人，云禁食梅实。唐本注云：《别录》云，梅根，疗风痹，出土者杀人。梅实，利筋脉，去痹。臣禹锡等谨按药性论云：梅核仁亦可单用，味酸，无毒。能除烦热。萧炳云：今人多用烟熏为乌梅。孟诜云：乌梅，多食损齿。又，刺在肉中，嚼白梅封之，刺即出。又，大便不通，气奔欲死。以乌梅十颗置汤中，须臾挪去核，杵为丸如枣大，纳下部，少时即通。谨按擘破水渍，以少蜜相和，止渴，霍乱心腹不安及痢赤。治疟方：多用之。陈藏器云：梅实本功外，止渴。令人膈上热。乌梅去痰，主疟瘴，止渴调中，除冷热痢，止吐逆。梅叶捣碎汤洗，衣易脱也。嵩阳子云：清水揉梅叶，洗蕉葛衣，经夏不脆。余试之验。日华子云：梅子，暖。止渴。多啖伤骨，蚀脾胃，令人发热。根、叶煎浓汤，治休息痢并霍乱。又云白梅，暖，无毒。治刀箭，止血，研敷之。又云乌梅，暖，无毒。除劳，治骨蒸，去烦闷。涩肠止痢，消酒毒。治偏枯、皮肤麻痹。去黑点。令人得睡。又入建茶、干姜为丸，止休息痢，大验也。

