<!-- { "loadSidebar": true } -->
　　图经曰：梅实，生汉中川谷，今襄汉、川蜀、江湖、淮岭皆有之。其生实酢而损齿，伤骨，发虚热，不宜多食之，服黄精人尤不相宜。其叶煮浓汁服之，已休息痢。根，主风痹。出土者不可用。五月采其黄实，火熏干作乌梅。主伤寒烦热及霍乱躁渴。虚劳瘦羸，产妇气痢等方：中多用之。南方：疗劳疟劣弱者，用乌梅十四枚，豆豉二合，桃、柳枝各一虎口握，甘草三寸长，生姜一块，以童子小便二升，煎七合，温服。其余药使用之尤多。又以盐杀为白梅，亦入除痰药中用。又，下有杨梅条，亦生江南、岭南。其木若荔枝，而叶细阴浓，其实生青熟红，肉在核上，无皮壳。南人淹藏以为果，寄至北方：甚多，今医方：鲜用，故附于此。

　　圣惠方：主伤寒，下部生 疮。用乌梅肉三两，炒令燥，杵为末，炼蜜丸如梧桐子大。

　　以至七煎取作极热，纳小水五升，寒。以三十为伐指。以乌打碎，水二升，煮渐自消。经验方：但出紫血，有红血出，胸中烦痛。乌梅十四以乌梅肉二两，微炒为去滓，临卧时服。鬼氏本草：梅核明目，与军士失道，大渴而无水衍义曰：梅实，食梅则津液泄，水生木也。津液泄，故伤齿。肾属水，外为齿，故也。

　　王叔和曰：膀胱、肾合为津府，此语虽鄙，然理存焉。熏之为乌梅，曝干藏密器中，为白梅。

　　卷第二十三　中品

　　木瓜实

　　木瓜实　味酸，温，无毒。主湿痹邪气，霍乱大吐下，转筋不止。其枝亦可煮用。

　　陶隐居云：山阴兰亭尤多，彼人以为良果，最疗转筋。如转筋时，但呼其名及书上作木瓜字，皆愈，亦不可解。俗人柱木瓜杖，云利筋胫。又有 （音冥）楂（音 ），大而黄，可进酒去痰。又，楂子，涩，断痢。《礼》云：楂梨曰 之。郑公不识楂，乃云是梨之不臧者。然古亦以楂为果，今则不入例尔。臣禹锡等谨按蜀本注：其树枝状如奈，花作房生，子形似栝蒌，火干甚香。《尔雅》云： ，木瓜。注云：实如小瓜，酢可食，然多食亦不益人。又《尔雅》注：楂似梨而酢涩。陈藏器云：木瓜本功外，下冷气，强筋骨，消食，止水痢后渴不止，作饮服之。又，香港脚冲心，取一颗去子，煎服之，嫩者更佳。又止呕逆，心膈痰唾。又云按楂，一名蛮楂。本功外，食之去恶心。其气辛香，致衣箱中杀虫鱼。食之止心中酸水，水痢。楂子本功外，食之去恶心、酸咽，止酒痰黄水。小于 而相似。北土无之，中都有。

　　郑注《礼》云：楂梨之不臧者。为无功也。孟诜云：木瓜，谨按枝叶煮之饮，亦治霍乱。不可多食，损齿及骨。又，脐下绞痛。木瓜一、两片，桑叶七片，大枣三枚，碎之，以水二升，煮取半升，顿服之，瘥。又云楂子，平。损齿及筋，不可食。亦主霍乱转筋，煮汁食之，与木瓜功稍等，余无有益人处。江外常为果食。日华子云：木瓜，止吐泻、贲豚及香港脚、水肿，冷热痢，心腹痛，疗渴，呕逆，痰唾等。根治香港脚。又云 楂，平，无毒。消痰，解酒毒及治咽酸。煨食止痢。浸油梳头，治发赤并白。

　　图经曰：木瓜，旧不着所出州土。陶隐居云：山阴兰亭尤多，今处处有之，而宣城者为佳。

　　其木状若奈，花生于春末而深红色。其实大者如瓜，小者如拳。《尔雅》谓之 。郭璞云：实如小瓜，酢，可食，不可多，亦不益人。宣州人种莳尤谨，遍满山谷。始实成，则镞纸花薄其上，夜露日曝，渐而变红，花纹如生。本州以充上贡焉。又有一种 楂，木、叶、花、实，酷类木瓜。陶云大而黄，可进酒去痰者是也。欲辨之，看蒂间，别有重蒂如乳者为木瓜，无此者为 楂也。木瓜大枝可作杖策之，云利筋脉。根、叶者汤淋足胫，可以已蹶。又，截其木，干之作桶以濯足，尤益。道家以 楂生压汁，合和甘松、玄参末，作湿香，云甚爽神。

　　雷公云：凡使，勿误用和圆子、蔓子、土伏子，其色样外形真似木瓜，只气味效并向里子各不同。若木瓜，皮薄，微赤黄，香，甘、酸，不涩。调营卫，助谷气。向里子头尖一面，方：是真木瓜。若和圆子，色微黄，蒂、核粗，子小圆，味涩、微咸，伤人气。蔓子颗小，亦似木瓜，味绝涩，不堪用。土伏子似木瓜，味绝涩，子如大样油麻，又苦涩，不堪用。若饵之，令人目涩、目赤，多赤筋痛。凡使木瓜，勿令犯铁。用铜刀削去硬皮并子，薄切，于日中晒。却用黄牛乳汁拌蒸，从巳至未，其木瓜如膏煎，却于日中薄摊，晒干用也。食疗云：主呕风气。又吐后转筋，煮汁饮之甚良。脚膝筋急痛，煮木瓜令烂，研作浆粥样，用裹痛处。

　　冷即易，一宿三、五度，热裹便瘥。煮木瓜时，入一半酒同煮之。毛诗：投我以木瓜，报之以琼琚。注云：木瓜， 木也，可食之木。

　　衍义曰：木瓜，得木之正，故入筋。以铅霜涂之，则失醋味，受金之制，故如是。今人多取西京大木瓜为佳，其味和美，至熟止，青白色，入药，绝有功。胜、宣州者味淡。此物入肝，故益筋与血病、腰肾脚膝无力，此物不可阙也。

　　卷第二十三　中品

　　柿

　　柿　味甘，寒，无毒。主通鼻耳气，肠 不足。

　　陶隐居云：柿有数种，云今乌柿，火熏者，性热，断下，又疗狗啮疮。火 （皮逼切）

　　者亦好，晒干者性冷。粗心柿尤不可多食，令人腹痛。生柿弥冷。又有 （音卑），色青，唯堪生啖，性冷复甚于柿，散石热家啖之，亦无嫌。不入药用。唐本注云：《别录》云，火柿主杀毒，疗金疮、火疮，生肉止痛。软熟柿解酒热毒，疗金疮、火疮，生肉止痛。软熟柿解酒热毒，止口干，压胃间热。臣禹锡等谨按孟诜云：柿寒。主补虚劳不足。谨按干柿浓肠胃，涩血。

　　作饼及糕与小儿食，治秋痢。又，研柿，先煮粥，欲熟即下柿，更三、两沸，与小儿饱食，并奶母吃亦良。又，干柿二斤，酥一斤，蜜半斤，先和酥蜜，铛中消之。下柿煎十数沸，不津器贮之。每日空腹服三、五枚，疗男子、女人脾虚、腹肚薄，食不消化。面上黑点，久服甚良。陈藏器云：柿本功外，晒干者温补，多食去面 ，除腹中宿血。剡县火干者，名乌柿。人服药口苦及欲吐逆，食少许立止。蒂煮服之，止哕气。黄柿和米粉作糗，蒸与小儿食之，止下痢。饮酒食红柿，令人心痛直至死。亦令易醉。陶云解酒毒，失矣。日华子云：柿，冷。润心肺，止渴，涩肠。疗肺痿心热嗽，消痰，开胃。亦治吐血。又云干柿，平。润声喉，杀虫。火柿，性暖，功用同前。

　　图经曰：柿，旧不着所出州土，今南北皆有之。柿之种亦多，黄柿生近京州郡；红柿南北通有；朱柿出华山，似红柿而皮薄，更甘珍； （音卑）柿出宣、歙、荆、襄、闽、广诸州，但可生啖，不堪干。诸柿食之皆美而益人， 柿更压丹石毒耳。其干柿火干者，谓之乌柿，出宣州、越州。性甚温，人服药口苦欲逆，食少许当止，兼可断下。晒干者为白柿，入药微冷。

　　又，黄柿可和米粉作糗，小儿食之止痢。又，以酥蜜煎干柿食之，主脾虚、薄食。柿蒂煮饮，亦止哕。木皮主下血不止，曝干更焙，筛末，米饮和二钱匕服之，不以上冲下脱，两服可止。又有一种小柿，谓之软枣。俚俗曝干货之，谓之牛奶柿。至冷，不可多食。凡食柿，不可与蟹同，令人腹痛大泻。其枯叶至滑泽，古人取以临书。俗传柿有七绝：一寿、二多阴、三无鸟巢、四无虫蠹、五霜叶可玩、六嘉实、七落叶肥火。

　　圣惠方：治耳聋鼻塞。以干柿三枚细切，粳米三合，豉少许煮粥，空心食之。产宝：治产后或患妊逆气乱心烦。干柿一个，碎之，以水十分，煮热呷。

　　衍义曰：柿，有着盖柿，于蒂下别生一重。又牛心柿，如牛之心；蒸饼柿，如今之市买蒸饼。

　　华州有一等朱柿，比诸品中最小，深红色。又一种塔柿，亦大于诸柿，性皆凉，不至大寒，食之引痰，极甘，故如是。去皮，挂大木株上，使风日中自干，食之多动风火。干者味不佳，生则涩，以温水养之，需涩去可食，逮至自然红烂，涩亦自去，干则性平。

　　卷第二十三　中品

　　芋

　　芋　味辛，平，有毒。主宽肠胃，充肌肤，滑中。一名土芝。

　　陶隐居云：钱塘最多。生则有毒， （音 ）不可食。性滑，下石，服饵家所忌。种芋三年不采，成 （音吕）芋。又别有野芋，名老芋，形叶相似如一根，并杀人。人不识而食之垂死者，他人以土浆及粪汁与饮之，得活矣。唐本注云：芋有六种：有青芋、紫芋、真芋、白芋、连禅芋、野芋。其青芋细长，毒多，初煮要须灰汁，易水煮熟，乃堪食尔。白芋、真芋、连禅芋、紫芋毒少并正尔。蒸煮啖之，又宜冷啖，疗热止渴。其真、白、连禅三芋，兼肉作羹，大佳。蹲鸱之饶，盖谓此也。野芋大毒，不堪啖也。臣禹锡等谨按孟诜云：芋白色者，无味；紫色者，破气。煮汁饮之止渴，十月后晒干收之。冬月食，不发病，他时月不可食。

　　又，和鲫鱼、鲤鱼作 良。久食令人虚劳无力。又，煮汁洗腻衣，白如玉。亦可浴去身上浮风。慎风半日。陈藏器云：芋本功外，食之令人肥白。小者极滑，吞之开胃及肠闭。产后煮食之，破血。饮其汁，止血渴。芋有八、九种，功用相似。野芋，生溪涧，非人所种者，根叶相类尔。取根醋摩，敷虫疮疥癣，入口毒人。又有天荷，亦相似而大也。日华子云：芋，冷，破宿血，去死肌。其中有数种，有芽芋、紫芋。园圃中种者可食，余者有大毒，不可容易食。姜芋辛辣，以生姜煮，又换水煮，方：可食。和鱼煮，甚下气，调中补虚。叶，裹开了痈疮毒，止痛。又云芋叶，冷，无毒。除烦止泻，疗妊孕心烦迷闷、胎动不安。又盐研敷蛇虫咬并痈肿毒，及 敷毒箭。

　　图经曰：芋，《本经》不着所出州土，陶隐居注云：钱塘最多，今处处有之。闽、蜀、淮、甸尤殖此。种类亦多，大抵性效相近。蜀川出者，形圆而大，状若蹲鸱，谓之芋魁。彼人莳之最盛，可以当粮食而度饥年。左思《三都赋》所谓徇蹲鸱之沃，则以为济世阳丸是也。江西、闽中出者，形长而大，叶皆相类。其细者如卵，生于大魁旁，食之尤美，不可过多，乃有损也。凡食芋，并须圆圃莳者。其野芋有大毒，不可辄食，食则杀人。唯土浆及粪汁解之。

　　《说文解字》云：齐人谓芋为 。陶云：种芋三年，不采成莒。二音相近，盖南北之呼不同耳。古人亦单用作药，唐·韦宙《独行方》疗癖气，取生芋子一斤，压破，酒五升渍二七日，空腹一杯，神良。

