<!-- { "loadSidebar": true } -->
　　釜上安盆，盆上钻孔，用筝弦悬车辖至釜底，其孔以纸缠塞，勿令泄气。初着糠火并干牛粪火，一日三动车辖，以衮其汁。五日有露液生，十日白霜起，又三日白霜尽，即金花出，若见此候，即知丹霜成。开盆用炭火炙干，以雄鸡翎扫取，以枣肉和为丸，如梧桐子大。釜中独角成者为上，其釜口次也，丹滓亦能治冷疾。服丹法：如人吃一斗酒，醉，即吃五升；吃一升者只吃半升。下药取满日，空心暖酒服三丸。至七日，宿疾除，愈声喑、盲、挛跛、疝气、野鸡、瘿气、风痫、 气、疮肿，万病皆除。愈头白却黑，齿落更生。张先师云：二两为一剂，一剂延八十年，两剂延二百四十年，三剂通灵不死。若为天仙一万年，永忌房室。

　　若为地仙五千年，三年忌房室。若为人仙一千五百年，百日忌房室。陈居士上表，十月以后，泥炉造为雷息之时，亦不用车马轰阗声。何以十月造？天雷二月起八月息。初造丹时，祭五岳、神仙地祗，亦取童子看火候。二十四气，五星五行，阴阳十二时，取此气候用火，丹乃成矣。圣所服皆致长生久寿，世人不能常服。或言此药无效，若精气确志，必就神仙长年矣。

　　衍义曰：杏核仁，犬伤人，量所伤大小，烂嚼沃破处，以帛系定，至瘥，无苦。又汤去皮，研一升，以水一升半，翻复绞取稠汁，入生蜜四两，甘草一茎约一钱，银、石器中，熳火熬成稀膏，瓷器盛。食后、夜卧，入少酥，沸汤点一匙匕服，治肺燥喘热，大肠秘，润泽五脏。

　　如无上证，更入盐点，尤佳。杏实，《本经》别无治疗，日华子言多食伤神。有数种皆热，小儿尤不可食，多致疮痈及上膈热。晒蓄为干果，其深赭色，核大而褊者为金杏。此等须接，其他皆不逮也。如山杏辈，只可收仁。又有白杏，至熟色青白或微黄，其味甘淡而不酸。

　　卷第二十三　下品

　　安石榴

　　安石榴　味甘、酸，无毒。主咽燥渴，损人肺，不可多食。酸实壳，疗下痢，止漏精。东行根，疗蛔虫、寸白。

　　陶隐居云：石榴，以花赤可爱，故人多植之，尤为外国所重。入药唯根、壳而已。其味有甜、醋，药家用醋者。子为服食者所忌。臣禹锡等谨按蜀本图经云：子味甘、酸，其酸者尤能主涩肠，止赤白下痢。一方：取汁止目泪下，治漏精。根青者，入染须方：用。陈藏器云：石榴本功外，东引根及皮，主蛔虫，煎服。子止渴。花、叶干之为末，和铁丹服之，一年变毛发为丹，亦铁粉之属是也。孟诜云：石榴，温。多食损齿令黑。皮，炙令黄杵末，以枣肉为丸，空腹三丸，日二服。治赤白痢腹痛者。取醋者一枚并子，捣汁顿服。段成式酉阳杂俎云：石榴甜者，谓之天浆，能理乳石毒。

　　图经曰：安石榴，旧不着所出州土，或云本生本域。陆机与弟云书云：张骞为汉使外国十八年，得涂林安石榴是也。今处处有之。一名丹若。《广雅》谓之若榴。木不甚高硕，枝柯附干息，折其条盘土中便生。花有黄、赤二色，实亦有甘、酢二种。

　　甘者可餐，酢者入药。多食其实，则损人肺。东行根并壳，入杀虫及染须发口齿等药。其花百叶者，主心热吐血及衄血等。干之作末，吹鼻中立瘥。崔元亮《海上方》疗金疮，刀斧伤破血流。以锻石一升，石榴花半斤，捣末，取少许敷上，捺少时，血断便瘥。又，治寸白虫东南引者良。水二升三合，煮取八合，去滓，着少米作稀粥，空腹食之，即虫下。又一种山石榴，形颇相类而绝小，不作房，生青、齐间甚多，不入药。但蜜渍以当果，或寄京下，甚美。

　　雷公云：凡使皮、叶、根，勿令犯铁。若使石榴壳，不计干湿，先用浆水浸一宿，至明漉出，其水如墨汁。若使枝、根、叶，并用浆水浸一宿，方：可用。肘后方：治赤白痢，下水谷酸石榴皮烧赤为末，服方寸匕。百一方：治疔肿，以针刺四畔，用灸，以痛为度。纳末敷上急裹，经宿连根自出。经验方：治肠滑久痢急取出，不令作白灰，用瓷碗盖一宿出火毒，为肺。又方：治耳聋法：以八、九月取石榴一，开上作孔如球子大，留靥子，纳米醋满石榴中，却以靥子盖之，然后搜出， 灰火中烧面熟，药成。入少黑李子、仙沼子末，取水滴点耳内，不得辄转。脑中痛勿惊。如此三夜，又点别耳，根据前法，佳。又方：粪前有血，令人面色黄。

　　石榴皮杵末，茄子枝汤下。斗门方：治女子血脉不通。用根东生者取一握炙干，浓煎一大盏，服之瘥。妇人赤白带下同治。广利方：治吐血，衄血。以百叶石榴花作末，吹在鼻中瘥。

　　石榴东引根一握，净洗细锉，用水三升，煎取半碗以下，去滓，五更一大团，永绝根本，一日吃粥补。古今录验：治冷热不调，或下带水，或升汁，每服五合，至二升尽，即断。小儿以意服衍义曰：安石榴，有酸、淡两种，旋开单叶花，旋结实，实中子红，孙枝甚多，秋后经雨则自坼裂。道家谓之三尸酒，云三尸得此果则醉。河阴县最多。又有一种，子白，莹澈如水晶者唯酸石榴皮合断下药，仍须老木所结及收之陈久者，佳。微炙为末，以烧粟米饭为丸，梧桐子大，食前热米饮下三十至五十丸，以知为度。如寒滑，加附子、赤石脂各一倍。

　　卷第二十三　下品

　　梨

　　梨　味甘、微酸，寒。多食令人寒中，金疮，乳妇尤不可食。

　　陶隐居云：梨种复殊多，并皆冷利，俗人以为快果，不入药用，食之多损人也。唐本注云：梨削贴汤火疮，不烂，止痛，易瘥。又主热嗽，止渴。叶，主霍乱，吐痢不止，煮汁服之。

　　今按别本注云：梨有数种，其消梨，味甘，寒，无毒。主客热，中风不语，又疗伤寒热发，解石热气，惊邪，嗽，消渴，利大小便。又有青梨、茅梨等，并不任用。又有桑梨，唯堪蜜冷中，不可多食。臣禹锡等谨按孟诜云：梨除客热，止心烦，不出停冷，去椒食之。又方：去核纳酥蜜，面裹，烧令熟，食之。又取梨肉纳酥中煎，停冷食之。又捣汁一升，酥一两，蜜一两，地黄汁一升，缓火煎，细细含咽。凡治嗽，皆须待冷，之，反伤矣，令嗽更极不可救。如此者，可作羊肉汤饼饱食之，便卧少时。又胸中痞塞热结者，可多食好生梨，即通。卒暗风失音，不语者，生捣汁一合，顿服之热结图经曰：梨，旧不着所出州土，今处处皆有。而种类殊别，医家相承用乳梨、鹅梨。乳梨出其香则类甚多儿《海上一大两，消讫，细细含咽立定。又治卒患赤目， 肉，坐卧痛者，取好梨一颗，捣绞取汁，黄连三医不效，青城山邢道人以此梨绞汁而进，帝疾遂愈。后复求之，苦无此梨。常山忽有一株，因缄实以进，帝多食之，解烦躁殊效，岁久木枯，不复有种者，今人不得而用之。又，江宁府信州出一种小梨，名鹿梨。叶如茶，根如小拇指，彼处人取其皮，治疮癣及疥癞，云甚效。八月采。近处亦有，但采其实作干，不闻入药。

　　食疗云：金疮及产妇不可食，大忌。圣惠方：治小儿心脏风热，昏懵躁闷，不能食。用梨三枚切，以水二升，煮取汁一升，去滓，入粳米一合，煮粥食之。梅师方：治霍乱，心痛利，无水一升，煎取一升服。又云：正月、二月勿食梨。钱相公疗蠼 尿疮干即易。又方：小儿寒疝腹痛，大汗出。浓煮梨叶汁七合，顿服，以意消息，可作三、四度饮之。又方：治中水毒。取梨叶一把熟杵，以酒一盏搅服之。北梦诊之曰：风疾已深，请速归去。朝士复见 州马医赵鄂者，复诊之，曰：只有一法，请官人试吃消梨，不限多少，咀 不及，绞汁而饮。到家旬日，唯吃消梨，顿爽矣。庄子：譬犹楂梨桔柚耶，其味相反，而皆可于口。魏文诏曰：真定郡梨，甘若蜜，脆若菱，可以解烦渴。

　　衍义曰：梨，多食则动脾，少则不及病，用梨之意须当斟酌。唯病酒烦渴人，食之甚佳，终不能却疾。

　　卷第二十三　下品

　　林檎

　　林檎　味酸、甘，温。不可多食，发热涩气，令人好睡，发冷痰，生疮疖，脉闭不行。其树似柰树，其形圆如柰。六月、七月熟，今在处有之。（今附）

　　臣禹锡等谨按孟诜云：林檎，主止消渴。陈士良云：此有三种，大长者为柰；圆者林檎，夏熟；小者味涩为 ，秋熟。日华子云：林檎无毒，下气，治霍乱肚痛，消痰。

　　图经曰：林檎，旧不着所出州土，今在处有之。或谓之来禽，木似柰，实比柰差圆，六、七月熟。亦有甘、酢二种。甘者早熟，而味脆美；酢者差晚，须熟烂乃堪啖。病消渴者，宜食之生冷痰，今俗间医人亦干之。入治伤寒药，谓之林檎散。

　　食疗云：温。主谷痢、泄精。东行根治白虫、蛔虫。消渴，好睡，不可多食。又，林檎味苦、涩，平，无毒。食之闭百脉。食医心镜：治水痢。以十枚半熟者，以水一升，煎取一升，和林檎，空心食。子母秘录：治小儿痢。林檎、构子杵取汁服，以意多与服之，瘥。又方：羸瘦。杵林檎末，以和醋敷上，癖和移处，就敷之。

　　卷第二十三　下品

　　李核仁

　　李核仁　味苦，平，无毒。主僵仆跻瘀血，骨痛。

　　根皮

　　 大寒，主消渴，止心烦，逆奔气。

　　实

　　 味苦，除痼热，调中。

　　陶隐居云：李类又多，京口有麦李，麦秀时熟，小而甜脆，核不入药。今此用姑熟所出南居李，解核如杏子者为佳。凡实熟食之皆好，不可合雀肉食；又不可临水上啖之。李皮水煎含之，疗齿痛佳。今按别本注云：李类甚多，有绿李、黄李、紫李、朱李、水李，并堪食。

　　味极甘美，其中仁不入药用。有野李，味苦，名郁李子，核仁入药用之。臣禹锡等谨按尔雅李。驳，赤李。释曰：李之无实者名休。郭云：一名赵李。痤，接与麦同熟，因名云。李之子赤者名驳。药性论云：李核仁，臣。治女子小腹肿满。主 折骨疼肉伤，利小肠，下水气，除肿满。又云李根皮，使。苦李者入用，味咸。治脚下气，主热毒烦躁。根煮汁，止消渴。孟诜云：李，主女人卒赤白下，取李树东面皮，去皴皮，炙令黄香，以水三升，煮汁去滓服之。日再验。谨按生子亦去骨节间劳热，不可多食。临水食令人发痰疟。又牛李，有毒。煮汁使浓含之。治 齿，脊骨有疳虫，盏。其子中仁，主鼓胀。研和面作饼子，空腹食之，少顷当泻矣。

　　日华子李，温，无毒。益气，多食令人虚热。又云李树根，凉，无毒。主赤白痢，浓煎服。

　　华，平，无毒。治小儿壮热， 疾，惊痫，作浴汤。

