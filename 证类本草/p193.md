<!-- { "loadSidebar": true } -->
　　图经曰：李核仁，旧不着所出州土，今处处有之。李之类甚多，见《尔雅》者有：休，无实李。李之无实者，一名赵李。痤（祖和切），接虑李，即今之麦李，细实有沟道，与麦同熟，故者是也。又有青李、绿李、赤李、房陵李、朱仲李、马肝李、黄李，散见书传。美其味之可食。陶隐居云：皆不入药用。用姑熟所出南居李，解核如杏子者为佳。今不复识此，医家但用核若杏子形者。根皮亦入药用。崔元亮《海上方》治面 黑子，取李核中仁，去皮细研，以鸡子白和如稀饧涂，至晚每以淡浆洗之后涂胡粉，不过五、六日孙真人肝病宜食。食医心镜：李，味酸，无毒。主除固热调中。黄帝云：李不可和蜜食，食之损五脏。

　　衍义曰：李核仁，其窠大者高及丈，今医家少用。实合浆水食，令人霍乱，涩气。而然今畿小窑镇一种最佳，堪入贡。又有御李，子如樱桃许大，红黄色，先诸李熟。此李品甚多，然天夫盛德及天下者，如桃李无处不芬芳也。别本注云：有野李，味苦，名郁李子，核仁入药。此自是郁李仁，别是一种，在木部中第十四卷，非野李也。

　　卷第二十三　下品

　　杨梅

　　味酸，温，无毒。主去痰，止呕哕，消食，下酒，干作屑，临饮酒时服方寸匕，止吐酒。多食令人发热。其树若荔枝树，而叶细阴青。其形似水杨子，而生青熟红。肉在核上，谷。四月、五月采。（今附）

　　臣禹锡等谨按孟诜云：杨梅，和五脏，能涤肠胃，除烦愦恶气，切不可多食。甚能损齿及筋，亦能治痢。烧灰服之。日华子云：杨梅，热，微毒。疗呕逆吐酒。皮、根煎汤洗恶疮疥癞图经文具梅实条下。

　　陈藏器：止渴。张司空云：地瘴无不生杨梅者。信然矣。食疗温。和五脏腹胃，除烦愦恶气，去痰实。亦不可久食，损齿及筋也，甚能下痢。又，烧为灰，亦断下痢。甚酸美，小有胜白含一枚，咽其液，亦通利五脏，下少气。若多食之，损人筋骨。其酸醋之物，自是土使然。若南方：人北居，杏亦不食；北地人南住，梅乃啖多。岂不是地气郁蒸，令人烦愦，好食斯物也。经验后方：主一切伤损不可者疮，止血生肌，无瘢痕，绝妙和盐核杵之如泥，成挺子，竹筒中收。遇破即填，小可即敷之，此药之功神圣。宋齐丘化书梅

　　卷第二十三　下品

　　胡桃

　　胡桃　味甘，平，无毒。食之令人肥健，润肌，黑发。取瓤烧令黑，末，断烟，和松脂研，敷瘰 疮。又，和胡粉为泥，拔白须发，以纳孔中，其毛皆黑。多食利小便，能脱人眉，动风故也。去五痔。外青皮染髭及帛皆黑。其树皮止水痢，可染褐。仙方：取青皮压油，和詹糖香涂毛发，色如漆。生北土。云张骞从西域将来。其木，春斫皮，中出水，承取沐头至黑。

　　臣禹锡等谨按孟诜云：胡桃，不可多食，动痰饮，除风，令人能食，不得并，渐渐食之，通经脉，润血脉，黑鬓发。又，服法：初日一颗，五日加一颗，至二十颗止之。常服，骨肉细日华子云：润肌肉，益发，食酸齿 ，细嚼解之。图经曰：胡桃，生北土，今陕、洛间多有之。大株浓叶多阴。实亦有房，秋冬熟时采之。性热，不可多食，破故纸捣筛，蜜丸。朝服梧桐子大三十丸。又疗压扑损伤。捣肉和酒，温顿服便瘥。崔元亮《海上方》疗石淋，便中有石子者。胡桃肉一升，细米煮浆粥一升相和顿服即瘥。实上青皮，染发及帛皆黑。其木皮中水，春斫取沐头，至黑。此果本出羌胡其种，植之秦中，后渐生东土。故曰陈仓胡桃，薄皮多肌。阴平胡桃，大而皮脆，急捉则碎，江表亦尝有之。梁《沈约集》有《谢赐乐游园胡桃启》，乃其事也。今京东亦有其种，而实不佳。南方：则无。

　　孙真人：食，动疾吐水。梅师方：治火烧疮。取胡桃穣，烧令黑，杵如指，敷疮上。

　　衍义曰：胡桃，发风。陕、洛之间甚多，外有青皮包之，胡桃乃核也。核中穣为胡桃肉。

　　须如此说，用时须以汤剥去肉上薄皮，过夏至，则不堪食。有人患酒楂风，鼻上赤，将桔子核，研，胡桃肉一个，同以温酒调服，以知为度。

　　卷第二十三　下品

　　猕猴桃

　　味酸，甘，寒，无毒。止暴渴，解烦热，冷脾胃，动泄辟，压丹石，下石淋。热壅反胃者，取汁和生姜汁服之。一名藤梨，一名木子，一名猕猴梨。生山谷。藤生着树，叶圆有毛。其形似鸡卵大，其皮褐色，经霜始甘美可食。枝、叶杀虫，煮汁饲狗，疗 也。（今附）

　　陈藏器：味咸，温，无毒。主骨节风，瘫缓不随，长年变白，野鸡肉痔病，调中下气。

　　皮中作纸，藤中汁至滑，下石淋，主胃闭，取汁和生姜汁，服之佳。食疗候熟收之，取瓤和蜜煎作令人冷，能止消渴。

　　衍义曰：猕猴桃，今永兴军南山甚多，食之解实热，过多则令人脏寒泄。十月烂熟，色淡绿，生则极酸，子繁细，其色如芥子，枝条柔弱，高二、三丈，多附木而生。浅山旁道则有存者

　　卷第二十三　下品

　　海松子

　　味甘，小温，无毒。主骨节风，头眩，去死肌，变白，散水气，润五脏，不饥。生新罗。如小栗，三角，其中仁香美，东夷食之当果，与中土松子不同。（今附）

　　臣禹锡等谨按日华子云：松子，逐风痹寒气，虚蠃少气，补不足，润皮肤，肥五脏，东人以代麻腐食用。

　　海药云：去皮食之，甚香美，与云南松子不同，云南松子似巴豆，其味不浓，多食发热毒。松子，味甘美，大温，无毒。主诸风，温肠胃。久服轻身，延年不老。味与卑占国偏桃仁相似仁无异是也。

　　卷第二十三　下品

　　柰

　　味苦，寒。多食令人胪（音闾）胀，病患尤甚。

　　陶隐居云：江南乃有，而北国最丰，皆作脯，不宜人。有林檎相似而小，亦恐非益人也。

　　今注有小毒，主耐饥，益心气。臣禹锡等谨按孟诜云：柰，主补中焦诸不足气，和脾。卒患食后气不通，生捣汁服之。日华子云：柰，冷，无毒。治饱食多肺壅气胀。

　　图经文具林檎条下。

　　食医心镜：柰子，味苦，寒涩，无毒。主忍饥，益心气，多食虚胀。

　　卷第二十三　下品

　　庵罗果

　　味甘，温。食之止渴，动风气。天行病后及饱食后，俱不可食之。又，不同大蒜辛物食，令人患黄病。树生状若林檎而极大。（今附）

　　臣禹锡等谨按陈士良云：微寒，无毒。主妇人经脉不通，丈夫营卫中血脉不行，久食令人不饥。叶似茶叶，可以作汤，疗渴疾。

　　衍义曰：庵罗果，西洛甚多，亦梨之类也。其状亦梨，先诸梨熟，七夕前后已堪啖，色黄如鹅梨，才熟便松软，入药，绝希用。

　　卷第二十三　下品

　　橄（音敢）榄（音览）

　　橄（音敢）榄（音览）　味酸、甘，温，无毒。主消酒，疗 （音侯）鲐（音怡）毒。人误食此鱼肝迷闷者，可煮汁服之，必解。其木作楫拨，着鱼皆浮出，故知物有相畏如此也。

　　核中仁

　　 研敷唇吻燥痛。其树似木 子树而高，端直，其形似生诃子，无棱瓣。

　　生岭南。八月、九月采。又有一种，名波斯橄榄，色类亦相似。其形、核作二瓣，可以蜜渍食之。生邕州。（今附）

　　臣禹锡等谨按孟诜云：橄 ，主 鱼毒，汁服之。中此鱼肝、子毒，人立死，唯此木能解日图经曰：橄榄，生岭南，今闽、广诸郡皆有之。木似木 而高，且端直可爱，秋晚实成，南人尤重之。咀嚼之，满口香久不歇，生啖及煮饮并解诸毒，人误食 鲐肝，至迷闷者，饮其汁而木峻，不可梯缘，但刻其根下方寸许，纳盐于中一夕，子皆落，木亦无损。其枝节间，有脂膏如桃胶，南人采得，并其皮、叶煎之如黑饧，谓之榄糖，用胶邕州又有一种波斯橄榄，与此无异，但其核作三瓣，可蜜渍食之。

　　陈藏器云：树大，圆实长寸许，南方：人以为果，生实味酸，《南州异物志》曰：橄榄子，缘海浦屿间生，实大如轴头，皆反垂向下，实先生者向下后生者渐高。《南方：草木状》曰：橄生交趾。海药：谨按《异物志》云：生南海浦屿间。树高丈余。其实如枣，二月有花，生至八月乃熟，甚香，橄榄木高硕难采，以盐擦木身，则其实自落。

　　衍义曰：橄榄，味涩，食久则甘，嚼汁咽，治鱼鲠。

　　卷第二十三

　　下品

　　 　味酸、甘，微温，无毒。主温中，下气，消食，除心间醋水，去臭，辟衣鱼。生北土，似楂子而小。（今附）

　　臣禹锡等谨按陈士良云：发毒热，秘大小肠，聚胸中痰壅。不宜多食，涩血脉。日华子云：除烦渴，治气。

　　图经曰： ，旧不着所出州土，今关、陕有之，沙苑出者更佳。其实大抵类楂，但肤慢而多毛，味尤甘。治胸膈中积食，去醋水，下气，止渴。欲卧，啖一、两枚而寝，生熟皆宜。

　　楂亦主霍乱转筋，并煮汁饮之，可敌木瓜。常食之，亦去心间醋、痰。皮，捣末敷疮，止黄水。实，初熟时，其气氛馥，人将致衣笥中亦香。

　　陈藏器云：树如林檎，花白绿色。

　　衍义曰： ，食之须净去上浮毛，不尔损人肺。花亦香，白色，诸果中唯此多生虫，少有不者。《图经》言，欲卧，啖一、两枚而寝。如此，恐太多痞塞胃脘。

　　卷第二十三　下品

　　榛子

　　味甘，平，无毒。主益气力，宽肠胃，令人不饥，健行。生辽东山谷。树高丈许，子如小栗，军行食之当粮，中土亦有。郑注《礼》云：榛似栗而小，关中 坊甚多。（今附）

　　臣禹锡等谨按日华子云：新罗榛子肥白，人止饥，调中开胃甚验。

　　图经文具栗条下。

　　一十三种陈藏器余

　　卷第二十三　下品

　　灵床上果子

　　主人夜卧 语，食之瘥也。

　　卷第二十三　下品

　　无漏子

　　味甘，温，无毒。主温中益气，除痰嗽，补虚损，好颜色，令人肥健。生波斯国，如枣。一云波斯枣。

　　海药：云：树若栗木，其实如橡子，有三角，消食，止咳嗽，虚羸，悦人。久服无损也。

　　卷第二十三　下品

　　都角子

　　味酸、涩，平，无毒。久食益气，止泄。生南方。树高丈余，子如卵。徐表《南方记》云：都角树，二月花，花连着实也。

　　海药：云：谨按徐表《南州记》云：生广南山谷。二月开花，至夏末结实如卵。主益气，安神，遗泄，痔，温肠。久服无所损也。

　　卷第二十三　下品

　　文林郎

