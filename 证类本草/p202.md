<!-- { "loadSidebar": true } -->
　　卷第二十六

　　陈廪米

　　味咸、酸，温，无毒。主下气，除烦渴，调胃，止泄。

　　陶隐居云：此今久入仓陈赤者，汤中多用之。人以作醋，胜于新粳米也。臣禹锡等谨按陈士良云：陈仓米，平胃口，止泄泻，暖脾，去惫气，宜作汤食。日华子云：陈仓米，补五脏，陈藏器云：和马肉食之，发痼疾。凡热食即热，冷食即冷，假以火气也，体自温平。吴人以粟为良，汉地以粳为善，亦犹吴 郑缟，盖贵远贱近之义焉。确论其功，粟居前也。食疗：益气，坚筋骨，通血脉，起阳道。又，毒肿恶疮，久陈者，蒸作饭，心痛，研取汁服之。北人炊之，于瓮中水浸令酸，食之暖五脏六腑之气。食医心镜：除烦热，下气，调胃，止泄痢，作饭食之。

　　衍义曰 陈廪米，今《经》与诸家注说，皆不言是粳米，为复是粟米、然粳、粟二米，陈者性皆冷，频食之令人自利，与《经》所说稍戾。煎煮亦无膏腻。入药者，今人多用新粟米。至如舂杵头细糠，又复不言新、陈、粳、粟，然皆不及新稻、粟，二糠陈，则是气味已腐败。

　　卷第二十六

　　罂子粟

　　罂子粟　味甘，平，无毒。主丹石发动，不下食，和竹沥煮作粥食之，极美。一名象谷，一名米囊，一名御米。花红白色，似嚆（音哮）箭头，中有米，亦名囊子（今附）

　　臣禹锡等谨按陈藏器云：罂子粟，嵩阳子曰：其花四叶，有浅红晕子也。

　　图经曰：罂子粟，旧不着所出州土，今处处有之，人家园庭多莳以为饰。花有红、白二种，微腥气。其实作瓶子，似嚆（音哮）箭头，中有米极细，种之甚难。圃人隔年粪地，九月布子，矣。不尔种之多不出，出亦不茂。俟其瓶焦黄则采之。主行风气，驱逐邪热，治反胃，胸中痰 及丹石发动，说可合竹沥作粥，大佳。然性寒，利大小肠，不宜多食，食过度则动膀胱气耳。《南唐食医方》疗反胃不下饮食。罂粟粥法：白罂粟米二合，人参末三大钱，生山芋五寸长，细切，研。三物以水一升二合，煮取六合，入生姜汁及盐不计早晚，食之亦不妨别服汤丸。

　　衍义曰：罂子粟，其花亦有多叶者，其子一罂数千万粒，大小如葶苈子，其色白。隔年种则佳。研子，以水煎，仍加蜜为罂粟汤，服石人甚宜饮。

　　一十一种陈藏器余

　　卷第二十六

　　师草实

　　味甘，平，无毒。主不饥轻身。出东海州岛，似大麦，秋熟，一名禹余粮，非石之余粮也。

　　海药：其实如球子，八月收之。彼常食之物。主补虚羸乏损，温肠胃，止呕逆。久食健人。一名然谷。中国人未曾见也。

　　卷第二十六

　　寒食饭

　　主灭瘢痕，有旧瘢及杂疮，并细研敷之。饭灰，主病后食劳。

　　外台秘要：治蛟龙瘕。寒食饧三升，每服五合，一日三服，遂吐出蛟龙，有两头及尾也。

　　卷第二十六

　　米

　　味甘，寒，无毒。主利肠胃，益气力，久食不饥，去热，益人，可为饭。生水田中，苗子似小麦而小，四月熟。《尔雅》云：皇，守田。似燕麦，可食。一名守气也。

　　卷第二十六

　　野狼尾草

　　子作黍食之，令人不饥。似茅，作穗，生泽地。《广志》云：可作黍。《尔雅》云：孟，野狼尾。今人呼为野狼茅子。蒯草子，亦堪食，如粳米，苗似茅。

　　卷第二十六

　　胡豆子

　　味甘，无毒。主消渴，勿与盐煮食之。苗似豆，生野田间，米中往往有之。

　　卷第二十六

　　东墙

　　味甘，平，无毒。益气轻身，久服不饥，坚筋骨，能步行。生河西，苗似蓬，子似葵，可为饭。《魏书》曰：东墙生焉，九月、十月熟。《广志》曰：东墙之子，似葵，青色。

　　并凉间有之。河西人语，贷我东墙，偿尔田粱。墙（疾羊切）。

　　卷第二十六

　　麦苗

　　味辛，寒，无毒。主蛊，煮取汁，细绢滤，服之稳（与本反），即芒秕也。

　　卷第二十六

　　糟笋中酒

　　味咸，平，无毒。主哕气，呕逆，小儿乳和少牛乳饮之，亦可单服。少许磨 疡风，此糟笋节中水也。

　　卷第二十六

　　社酒

　　喷屋四壁去蚊子，纳小儿口中令速语。此祭祀社余者酒也。

　　卷第二十六

　　蓬草子

　　作饭食之，无异粳米，俭年食之也。

　　卷第二十六

　　寒食麦仁粥

　　有小毒。主咳嗽，下热气，调中。和杏仁作之佳也。

　　千金方：治蛟龙病，寒食强饧。开皇六年，有人正月食芹得之，其病发似痫，面色青黄，服寒食强饧二升，日三，吐出蛟龙有两头，大验。

　　卷第二十七

　　（己酉添加衍义）

　　卷第二十七

　　冬葵子

　　冬葵子　味甘，寒，无毒。主五脏六腑寒热，羸瘦，五癃，利小便，疗妇人乳难内闭。久服坚骨，长肌肉，轻身延年。生少室山。十二月采之。（黄芩为之使。）

　　葵根

　　 味甘，寒，无毒。主恶疮，疗淋，利小便，解蜀椒毒。

　　叶

　　 为百菜主，其心伤人。

　　陶隐居云：以秋种葵，覆养经冬，至春作子，谓之冬葵，多入药用，至滑利，能下石。

　　春葵子亦滑，不堪余药用。根，故是常葵尔。叶尤冷利，不可多食。术家取此葵子，微炒令KT（音毕） （音 ），散着湿地，遍踏之。朝种暮生，远不过宿。又云取羊角、马蹄烧作灰，散着于湿地，遍踏之，即生罗勒，俗呼为西王母菜，食之益人。生菜中，又有胡荽、芸苔、白苣、邪蒿，并不可多食，大都服药通忌生菜尔。佛家斋，忌食薰渠，不的知是何菜？多言今芸苔，憎其臭矣。唐本注云：罗勒，北人谓之兰香，避石勒讳故也。又薰渠者，婆罗门芷，取根汁暴之如胶，或截根晒干，并极臭。西国持咒人禁食之。

　　戎人重此，犹俗中贵胡椒、巴人重负 （音樊）等，非芸苔也。臣禹锡等谨按药性论云：冬葵子，臣，滑，平。能治五淋，主奶肿，能下乳汁。根，治恶疮，小儿吞钱不出，煮饮之，即出，神妙。若患天行病后食之，顿丧明。又，叶烧灰及捣干叶末，单煮汁，主治时行黄病。孟诜云：葵，冷。主疳疮生身面上，汁黄者。可取根作灰，和猪脂涂之。其性冷，若热食之，令人热闷。甚动风气。久服丹石人，时吃一顿佳也。冬月葵菹汁。服丹石人发动，舌干，咳嗽，每食后饮一盏，便卧少时。其子，患疮者吞一粒，便作头。女人产时，可煮顿服之，佳。若生时困闷，以子一合，水二升，煮取半升，去滓，顿服之，少时便产。日华子云：冬葵，久服坚筋骨。秋葵即是种早者，俗呼为葵菜。

　　图经曰：冬葵子，生少室山，今处处有之。其子是秋种葵，覆养经冬至春作子者，谓之冬葵子，古方：入药用最多。苗叶作菜茹，更甘美。大抵性滑利，能宣导积壅，服丹石人尤相宜。

　　孕妇临产煮叶食之，则胎滑易产。曝干叶及烧灰同作末，主金疮。

　　汁饮之立出。凡葵有数种，有蜀葵，《尔雅》所谓 （古田切），戎葵者是也。郭璞云：如葵，华如槿华，戎、蜀盖其所自出，因以名之，花有五色。白者主疟及邪热，阴干末服之，午日取花，挪手亦去疟。黄者主疮痈，干末水调涂之立愈。小花者名锦葵，功用更强。黄葵子主淋涩，又令妇人易产。又有终葵，大茎小叶，紫黄色，吴人呼为繁露，即下品落葵。《尔雅》所谓终葵，繁露者是也。一名承露，俗呼曰胡燕脂，子可作妇人涂面及作口脂。又有菟葵，似葵而叶小，状若藜，有毛， 而啖之甚滑。《尔雅》所谓，菟葵是也。亦名天葵，叶主淋沥热结，皆有功效，故并载之。

　　唐本注：此即常食者葵根也。《左传》能卫其足者是也。据此有数种，多不入药用。食疗：主患肿未得头破者，三日后，取葵子一百粒，吞之，当日疮头开。又，凡有难产，若生未得者，煮取一升以下，只可半升，去滓顿服之，则小便与儿便出。切须在意，勿上厕。昔有人如此，立扑儿入厕中。又细锉，以水煎服一盏食之，能滑小肠。女人产时，煮一顿食，令儿易生。天行病后，食一顿，便失目。吞钱不出，煮汁，冷冻饮料之，即出。

　　无蒜勿食。四季月食生葵，令饮食不消化，发宿疾。又，霜葵生食，动五种留饮。黄葵尤忌。圣惠方：小儿发斑，散恶毒瓦斯。用生葵菜叶绞取汁，少少与服之。外台秘要：天行斑疮，须臾遍身，皆戴白浆，此恶毒瓦斯。永徽四年，此疮自西域东流于海内。但煮葵菜叶，以蒜齑啖之渴利。葵根五大斤切，以水五升，煮取三升。宿不食，平旦一服三升。又方：治口吻疮。掘经年葵根，烧灰敷之。千金方：小儿死腹中。葵子末，酒服方寸匕。

　　若口下即活。《肘后方》同。又方：治妊娠卒下血。葵子一升，水五升又方：妊娠患淋。葵子一升，水三升，煮取二升，分为二服。无葵子，用三升，水四升，煮取一升，去滓服。不瘥更作升，顿服。纳猪脂如丸则弥佳。经验后方：治一切痈肿无头。以葵菜子一粒，新汲水吞下，须臾即破。如要破，服两粒。要破处逐粒加之，验。孙真人食忌：葵，能充脾气。又，霜葵多食吐水。葵治诸 。先以泔清温洗，以绵拭水，取葵菜微火暖，贴之疮引脓，不过二、三百叶，脓尽即肉生。忌诸杂鱼、蒜、房室等。子母秘录：小儿蓐疮，烧葵根末敷之。产宝：治妒乳及痈。葵茎及子为末，酒服方寸匕，愈。产书：治倒生，手足冷，口噤。以葵子炒令黄捣末，酒服二钱匕，则顺。

　　衍义曰：冬葵子，葵菜子也，四方：皆有。苗性滑利，不益人。患痈疖，毒热内攻，未出脓者，水吞三、五枚，遂作窍，脓出。

　　卷第二十七

　　苋实

　　苋实　味甘，寒、大寒，无毒。主青盲，白翳，明目，除邪，利大小便，去寒热，杀蛔虫。

　　久服益气力，不饥轻身。一名马苋，一名莫实，细苋亦同。生淮阳川泽及田中，叶如蓝，十一月采。

