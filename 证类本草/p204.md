<!-- { "loadSidebar": true } -->
　　食疗：温。下气，治黄胆，利小便。根主消渴，治热毒风肿。食令人气胀满。圣惠方：治风疹入腹，身体强，舌干躁硬。用蔓荆子三两为末，每服温酒下一钱匕。外台秘要：治心腹胀。蔓熟，研水一升，更和研，滤取汁，可得一盏，顿服之。少顷自得转利，或或得汗，愈。又方：阴黄，汗染衣，涕唾黄。取蔓菁子捣末，平旦以井花水服一匙，日再，加至两匙，以知为度。每夜小便重浸少许帛子，各书记日色，渐退白则瘥，不过服五升以来。又方：轻身益气，明目。芜菁子一升，水九升，煮令汁尽，晒干。如此三度，捣末。水服方寸匕，日三。又方：治瘭疽着手足肩背，累累如米起，色白，刮之汁帛裹敷之，烂止。千金方：治头秃。芜菁子末，酢和敷之，日三。又烂研，入常用面脂中良。又方：常服明目，洞视，肥肠。芜菁子三升，以服方寸匕，加至三匕，日三，无所忌。肘后方：重发。治之，服蔓荆葛氏方：卒肿毒起，急痛。芜菁根大者，削去上皮熟捣，苦酒和如泥，煮三沸，急搅之敷肿，帛裹上，日再三易。

　　经验后方：治虚劳眼暗。采三月蔓荆花，阴干为末。以井花水每空心调下二钱匕。久服长生，可夜读书。孙真人食忌治黄胆，皮肤、眼睛如金色，小便赤。

　　生寸匕，日三。又方：主一切热肿毒。取生蔓荆根一握，盐花入少讫和捣，敷肿上，日三易。集疗：男子阴肿如斗大，核痛，人所不能治者，芜菁根捣敷之。

　　兵部手寒热，敷救十余人方：蔓荆根、叶，净择去土，不用洗，以盐捣敷乳上。热即换，不过三、五度。冬无叶即用根，切须避风。伤寒类要：神仙教子法：立春后有庚子日，温芜菁汁，合家大小并服，不限多少，可理时疾。又方：急黄。服蔓荆子油一盏，顿服之。临时无油，则蔓荆子杵汁，水和之服亦用之有效。子母秘录：治妊娠小便不利。芜菁子末，水服方寸匕，抱朴子：大醋煮芜菁子令熟，晒干为末，井花水服方寸匕，日三，尽《诗》云：我有旨蓄，可以御冬。

　　衍义曰：芜菁、芦菔，二菜也。芦菔，即萝卜也。芜菁，今世俗谓之蔓荆。夏则枯，当此之时，蔬圃中复种之，谓之鸡毛菜。食心，正在春时。诸菜之中，有益无损，于世有功。采撷之气。河东、太原所出极大，他处不及也，又出吐谷浑。后于莱菔条中，《尔雅》释：但名芦菔，今谓之萝卜是也。则芜菁条中，不合更言及芦菔二字，显见重复。从《尔雅》为正。

　　卷第二十七

　　瓜蒂

　　瓜蒂　味苦，寒，有毒。主大水，身面、四肢浮肿，下水，杀蛊毒，咳逆上气，及食诸果病在胸腹中，皆吐下之。去鼻中息肉，疗黄胆。

　　花

　　 主心痛，咳逆。生嵩高平泽。七月七日采，阴干。

　　陶隐居云：瓜蒂，多用早青蒂，此云七月采，便是甜瓜蒂也。人亦有用熟瓜蒂者，取吐乃无异，此只于论其蒂所主尔。今瓜例皆冷利，早青者尤甚。熟瓜乃有数种，除瓤食之不害人，若觉多，即入水自渍便即消。永嘉有寒瓜甚大，今每取藏经年食之。亦有再熟瓜，又有越瓜，人作菹食之，亦冷，并非药用尔。今注甜瓜有青、白二种，入药当用青瓜蒂。前条白瓜子，唐注云甘瓜子，入腹内结聚，破溃脓血，最为肠胃脾内壅要药，正是此甜瓜子之功。前条便以白瓜子为甘瓜子，非也。臣禹锡等谨按药性论云：瓜蒂，使。茎主鼻中息肉， 鼻。和小豆、丁香吹鼻，治黄。日华子云：无毒。治脑塞，热 ，眼昏，吐痰。

　　图经曰：瓜蒂，即甜瓜蒂也。生嵩高平泽，今处处有之，亦园圃所莳。旧说瓜有青、白二种，入药当用青瓜蒂，七月采，阴干。方：书所用，多入吹鼻及吐膈散中。茎亦主鼻中息肉，鼻等。叶主无发，捣汁涂之即生。花主心痛，咳逆。肉主烦渴，除热，多食则动痼疾。又有越瓜黄色，亦谓之黄瓜，别无功用，食之亦不益人，故可略之。

　　雷公凡使，勿用白瓜蒂，要采取青绿色瓜，待瓜气足，其瓜蒂自然落在蔓茎上。采得未用时，使榔榔叶裹，于东墙有风处，挂令吹干用。瓜子，凡使，勿用瓜子实，恐误。采得后，便于日中暴令内外干，便杵，用马尾筛筛过，成粉末了用。其药不出油，其效力短。若要出油，生杵作膏，用三重纸裹，用重物覆压之，取无油用。食疗瓜蒂，主身面、四肢浮肿，杀蛊，去鼻中息肉，阴黄黄胆及暴急黄。取瓜蒂、丁香各七枚，小豆七粒，为末，吹黑豆许于鼻中，少时黄水出，瘥。其子，热。补中，宜人。瓜有毒。止渴，益气，除烦热，利小便，通三焦壅塞气。多食令人阴下湿痒，生疮。动宿冷病。症癖人不可食之。若食之饱胀，入水自消。多食令人 虚弱，脚手无力。叶生捣汁生发。又，补中，打损折，碾末酒服去瘀血，治小儿疳。《龙鱼河图》云：瓜有两鼻者杀人；沉水者杀人；食多腹胀，可食盐，花成水。

　　圣惠方：治时气，三日处忽觉心满坚硬，脚手心热，变黄，不治杀人。以瓜蒂七枚杵末，如大豆许吹两鼻中，令黄水出，残末水调服之，得吐黄水一、二升，瘥。又方：治鼻中息肉。

　　少许，敷息肉上，日三。经验方：治遍身如金色。瓜蒂四十九个，须四十九个，用甘锅子烧烟尽为度，细研为末。小儿用半字，吹鼻内及揩牙治大人、小儿久患风痫，缠喉风， 嗽，遍身风疹，急中涎潮等。此药不大吐逆，只出涎水。小儿服一字，瓜蒂不限多少，细碾为末，壮年半字，早晨井花水下。一食顷，含沙糖一块。良久涎如水出，年深涎尽，有一块如涎布，水上如鉴矣。涎尽食粥一、两日。如吐多困甚，即咽麝香汤一盏，即止矣。麝细研，温水调下。昔天平尚书觉昏眩，即服之取涎，有效。伤寒类要：治急黄，心上坚硬，渴欲得水吃，气息喘粗，眼黄。但有一候相当，则以瓜蒂二小合，熬赤小豆二合，为末一炊久当吐，不吐再服五分匕，亦减之。若吹鼻中，两、三黑豆许，黄水出歇。又方：治黄胆，目黄不除。瓜丁散：瓜丁细末，如大豆许纳鼻中。令病患衍义曰：瓜蒂，此即甜瓜蒂也。去瓜皮，用蒂，约半寸许，曝极干，不限多少，为细末。

　　量疾，每用一、二钱匕，腻粉一钱匕，以水半协议调匀，灌之，治风涎暴作，气塞倒卧。服之，用诸药行化不下，但如此服，涎即出。或服药良久涎未出，含沙糖一块，下咽即涎出。此物甚不损人，全胜石碌、 砂辈。

　　卷第二十七

　　白冬瓜

　　味甘，微寒。主除小腹水胀，利小便，止渴。

　　陶隐居云：被霜后合取，置经年，破取核，水洗，燥，乃擂取仁用之。冬瓜性冷利，解毒，消渴，止烦闷，直捣、绞汁服之。今注此物经霜后，皮上白如粉涂，故云白冬瓜也。前条即之效尔。陶注为子仁，非也。臣禹锡等谨按药性论云：冬瓜练，亦可单用，味甘，平。汁，止烦躁热。练，压丹石毒，止热渴，利小肠，能除消渴，差五淋。孟诜云：冬瓜，益气耐老，除胸心满，去头面热。热者食之佳，冷者食之瘦人。日华子云：冬瓜，冷，无毒。除烦，治胸膈热，消热毒痈肿，切摩痱子甚良。叶，杀蜂，可修事蜂儿，并 肿毒及蜂疔。藤烧灰，可出绣点黯，洗黑 ，并洗疮疥。湿穣，亦可漱练白缣。

　　食疗：益气耐老，除心胸满。取瓜子七升，下同白瓜条。压丹石。又，取瓜一颗，和桐叶与猪肉食之。一冬更不要与诸物食，自然不饥，长三、四倍矣。又，煮食之，练五脏，为下气故可长食之。若要肥，则勿食。孟诜说：肺热消渴，取濮瓜去皮，每食后嚼吃三、二两，五、七度良。千金方：治小儿渴利，单捣冬瓜汁饮之。肘后方：发背欲死方：取冬瓜，截去头，合疮上。瓜当烂，截去更合之。瓜末尽，疮已敛小矣。即用膏养之。短剧方：食鱼中毒，冬瓜汁最验。孙真人：九月勿食被霜瓜，食之令人成反胃病。古今录验治伤寒后痢，日久津液枯竭，四肢浮肿，口干。冬瓜一枚，黄土泥浓裹五寸，煨令烂熟，去土绞汁服病初得危急。冬瓜不限多少，任吃，神效无比。子母秘录：小儿生一月至五个月，乍寒乍热。炮冬瓜，绞汁服。杨氏产乳疗渴不止。烧冬瓜，绞取汁。细细饮之尽，更作。丹房镜源：冬瓜蔓灰煮汞及丹砂，淬铜、锡。

　　衍义曰：白冬瓜，一、二斗许大，冬月收为菜，压去汁，蜜煎，代果。患发背及一切痈疸，

　　卷第二十七

　　白瓜子

　　白瓜子　味甘，平、寒，无毒。主令人悦泽，好颜色，益气不饥。久服轻身耐老。主除烦满不乐，久服寒中。可用面脂，令面悦泽。一名水芝，一名白爪（侧绞切）子。生嵩高平泽。

　　冬唐本注云：《经》云冬瓜仁也，八月采之。以下为冬瓜仁说，非谓冬瓜别名。据《经》及下条瓜蒂，并生嵩高平泽，此即一物，但以甘字似白字，后人误以为白也。若其不是甘瓜，何因一名白瓜？此即甘瓜不惑。且朱书论白瓜之效，墨书说冬瓜之功，功异条同，陶为深误。

　　按《广雅》：冬瓜一名地芝，与甘瓜全别，墨书宜附冬瓜科下。瓜蒂与甘瓜共条。《别录》云：甘瓜子，主腹内结聚，破溃脓血，最为肠胃脾内壅要药。本草以为冬瓜，但用蒂，不云俗人或用冬瓜子也。又按本草云：瓜子或云甘瓜子，今此本误作白字，当改从甘也。今按：此即冬瓜子也。唐注称是甘瓜子。谓甘字似白字，后人误以为白。

　　且《本经》云：主令人悦泽。《别录》云：可作面脂，令人悦泽。

