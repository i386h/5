<!-- { "loadSidebar": true } -->
　　仁，不见用甘瓜子，按此即是冬瓜子明矣。故陶于后条注中云：取核水洗，燥乃檑取仁用之。且此物与甘瓜全别。其甘瓜有青、白二种，子色皆黄，主疗与白瓜经霜亦有白衣，其中子白，白瓜子之号，因斯而得。况陶居以《别录》白冬瓜附于白瓜子之下，白瓜子更不加注，足明一物而不能显辨尔。《别录》瓜字，侧绞切，今以读作瓜字。唐注谬误，都不可凭。臣禹锡等谨按蜀本注：苏云是甘瓜子也。《图经》云：别有胡瓜，黄赤，无味。今据此两说，俱不可凭矣。《本经》云：冬瓜仁也。苏注者。且甘瓜自有青、白二种，只合云白甘瓜也。今据《本经》云：白瓜子即冬瓜仁无疑也。按：冬瓜虽色青，而其中子甚白，谓如白瓜子者，犹如虫部有白龙骨焉，人但看骨之白而不知龙之色也。若以甘瓜子为之，则甘瓜青、白二种，其子并黄色，冬瓜仁，信苏注为妄，《图经》难凭矣！孟诜云：取冬瓜仁七升，以绢袋盛之，投三沸汤中，须臾出曝干，如此三度止。又，与清苦酒渍，经一宿，曝干为末悦，明目，延年不老。又，取子三、五升，退去皮，捣为丸。空腹服三十丸，令人白净如玉。日华子云：冬瓜仁，去皮肤风剥，黑 ，润肌肤。

　　图经曰：白瓜子，即冬瓜仁也。生嵩高平泽，今处处有之，皆园圃所莳。其实生苗蔓下，大者如斗而更长，皮浓而有毛，初生正青绿，经霜则白如涂粉。其中肉及子亦白，故谓之白瓜仁入药须霜后合取，置之经年，破出核洗，燥乃擂取仁用之。亦堪单作服饵。又有末作汤饮，又作面药，并令人颜色光泽。宗懔《荆楚岁时记》云：七月采瓜犀，以为面脂。犀，瓣也。瓤亦堪作澡豆。其肉主三消渴疾，解积热，利大小肠，压丹石毒。《广雅》一名地芝是也。皮可作丸服，亦入面脂中，功用与上等。

　　外台秘要：补肝散：治男子五劳七伤，明目。白瓜子七升，绢袋盛，绞沸汤中，三遍讫，以酢五升，渍一宿，曝干，捣下筛，酒服方寸匕，日三，久服瘥。孙真人：治多年损伤不瘥。

　　衍义曰：白瓜子实，冬瓜仁也，服食中亦稀用。

　　卷第二十七

　　甜瓜

　　寒，有毒。止渴，除烦热，多食令人阴下湿痒生疮，动宿冷病，发虚热，破腹。又令人 弱，脚手无力。少食即止渴，利小便，通三焦间拥塞气，兼主口鼻疮。

　　臣禹锡等谨按日华子云：无毒。

　　叶

　　 治人无发，捣汁涂之，即生。

　　图经文具瓜蒂条下。

　　陈藏器序云：甘瓜子，止月经太过，为末去油，水调服。千金方：治口臭。杵干甜瓜子作末，蜜和丸，每旦洗净漱，含一丸如枣核大。亦用敷齿。孙真人食忌：患香港脚人勿食甜瓜，其患永沉水者杀人。又，多食发黄胆病，动冷疾，令人虚羸，解药力。两蒂者杀热，去烦渴。甜瓜去皮，食后吃之，煮皮作羹亦佳。

　　衍义曰：甜瓜，暑月服之，永不中暑气，多食未有不下利者。贫下多食，至深秋作痢为难治，为其消损阳气故也。亦可以如白甜瓜煎渍收。

　　卷第二十七

　　胡瓜叶

　　味苦，平，小毒。主小儿闪癖，一岁服一叶以上，斟酌与之。生挪绞汁服，得吐下。根捣敷胡刺毒肿。其实味甘，寒，有毒。不可多食，动寒热，多疟病，积瘀热，发疰气，令人虚热，上逆少气，发百病及疮疥，损阴血脉气，发香港脚。天行后不可食，小儿切忌，滑中，生疳虫。不与醋同餐。北人亦呼为黄瓜，为石勒讳，因而不改。以上二种（新补） 见《千金方》及孟诜、陈藏器、日华子。

　　图经文具瓜蒂条下。

　　千金：髓水病肚胀至四肢肿。胡瓜一个破作两片，不出子，以醋煮一半，水煮一半俱烂，空

　　卷第二十七

　　越瓜

　　味甘，寒。利肠胃，止烦渴。不可多食，动气，发诸疮，令人虚弱不能行，不益小儿，天行病后不可餐。又不得与牛乳、酪及 同餐，及空心食，令人心痛。（今附）

　　臣禹锡等谨按陈藏器云：越瓜，大者色正白，越人当果食之。利小便，去烦热，解酒毒，宣泄热气。小者糟藏之，为灰，敷口吻疮及阴茎热疮。

　　图经文具瓜蒂条下。

　　食疗：小儿夏月不可与食。又，发诸疮。令人虚弱，冷中。常令人脐下为症，痛不止。

　　又，

　　卷第二十七

　　白芥

　　味辛，温，无毒。主冷气。色白，甚辛美，从西戎来。子，主射工及疰气，上气发汗，胸膈痰冷，面黄。生河东。（今附）

　　臣禹锡等谨按陈藏器云：白芥，生太原。如芥而叶白，为茹食之，甚美。日华子云：白芥，能安五脏，功用与芥颇同。子，烧及服，可辟邪魅。

　　图经文具芥条下。

　　陈藏器云：主冷气。子主上气，发汗，胸膈痰冷，面目黄赤，亦入镇宅用之。外台秘要：治反胃，吐食上气。小芥子晒干为末，酒服方寸匕。又方：三种射工即水弩子。以芥子杵令熟，苦酒和，浓敷上。半日痛即便止。又方：治游肿诸痈。以芥子末、猪胆，和如泥敷上，日三易之。肘后方：治中风，卒不得语。以苦酒煮芥子，敷颈一周，以帛苞之，一日一夕乃瘥。

　　卷第二十七

　　芥

　　芥　味辛，温，无毒。归鼻。主除肾邪气，利九窍，明耳目，安中，久食温中。

　　陶隐居云：似菘而有毛，味辣，好作菹，亦生食。其子可藏冬瓜。又有莨（音郎），以作菹，甚辣快。唐本注云：此芥有三种：叶大粗者，叶堪食，子入药用，熨恶疰至良；叶小子细者，叶不堪食，其子但堪为齑尔；又有白芥，子粗大白色，如白粱米，甚辛美，从戎中来，《别录》云：子主射工及疰气发无当常处，丸服之，或捣为末，醋和涂之，随手有验。臣禹锡等谨按蜀本图经云：一种叶大，子白且粗，名曰胡芥。啖之及药用最佳，而人间未多用之孟诜云：芥，煮食之亦动气，生食发丹石，不可多食。日华子云：除邪气，止咳嗽上气，冷气疾。子，治风毒肿及麻痹，醋研敷之。扑损瘀血，腰痛肾冷，和生姜研，微暖，涂贴。心痛，酒、醋服之。

　　图经曰：芥，旧不着所出州土，今处处有之。似菘而有毛，味极辛辣，此所谓青芥也。

　　芥之种亦多，有紫芥，茎、叶纯紫，多作齑者，食之最美；有白芥，子粗大色白，如粱米，此入药又云生河东，今近处亦有。其余南芥、旋芥、花芥、石芥之类，皆菜茹之美者，非药品所须，不复悉录。大抵南土多芥，亦如菘类。相传岭南无芜菁，有人携种至彼，种之皆变作芥，言地气暖使然耳。《续传信方》：主腹冷夜起，以白芥子一升，炒熟，勿令焦，细研，以汤浸蒸饼，丸如赤小豆，姜汤吞七丸，甚效。

　　食疗：主咳逆下气，明目，去头面风。大叶者良。煮食之动气，犹胜诸菜。生食发丹石，其子，微熬研之，作酱香美，有辛气，能通利五脏。其叶不可多食。又，细叶有毛者杀人。圣惠小芥子末，和鸡子白，调敷之。又方：妇人中风，口噤，舌本缩。用芥子一升，细研，以醋三升，煎取一升。用敷颔颊下，立效。外台秘要：治聋。芥子捣碎，以耳，瘥。孙真人芥菜合兔肉食之成恶疮。广济方：治 有九种，不过此方水及蜜和滓，敷喉上下，干易之。子母秘录：小儿紧唇。捣马芥子汁，令先揩左传季氏与 氏斗鸡，季氏金其距， 氏芥其羽。注衍义曰：芥，似芜菁，叶上纹皱起，色尤深绿为异。子与苗皆辛，子尤甚，多食动风。

　　一品入药用

　　卷第二十七

　　莱菔（音卜）根

　　莱菔（音卜）根　味辛、甘，温，无毒。散服及炮煮服食，大下气，消谷，去痰癖，肥健人。

　　生捣汁服，主消渴，试大有验。

　　唐本注云：陶谓温菘是也。其嫩叶为生菜食之。大叶熟啖，消食和中。根效在芜菁之右。

　　今注俗呼为萝卜。（唐本先附）臣禹锡等谨按蜀本图经云：名芦卜，生江北，秦、晋最多。尔雅云： ，芦 ，释曰：紫花菘也。俗呼温菘，似芜菁，大根，一名 ，俗呼雹 ，一名芦菔云：萝卜根，消食，利关节，理颜色，练五脏恶气，制面毒。凡人饮食过度，生嚼咽之，便消。研如泥制面，作 佳，饱食亦不发热。亦主肺嗽吐血。酥煎食，下气。孟诜云：萝卜，性冷。利五脏，轻身。根，服之令人白净肌细。日华子云：萝卜，平，能消痰止咳，治肺痿吐血。温中，补不足，治劳瘦，咳嗽，和羊肉、鲫鱼煮食之。

　　子，水研服，吐风痰。醋研消肿毒。不可以地黄同食。

　　图经文具芜菁条下。

　　孙真人：久服涩营卫，令人发早白。食医心镜：治消渴口干。萝卜绞汁一升，饮之则定。

　　又方：主积年上气咳嗽，多痰喘促，唾脓血。以子一合，研煎汤，食上服之。又方：下气，消谷，去痰癖，肥健，作羹食之。生绞汁服，理消渴。简要济众治：消渴独胜散：出子了萝卜三枚，净洗薄切，晒干为末。每服二钱，煎猪肉汁澄清调下，食后并夜卧，日三服。胜金方：治风痰以萝卜子为末，温水调一匙头，良久吐出涎沫。如是摊缓风，以此吐后，用紧疏药服，疏后服肺疾咳嗽。以子半升，淘择洗，焙干，于铫子内，炒令黄熟，为末。以沙糖丸如弹，绵裹含之。洞微志萝卜解面毒。杨文公谈苑：江东居民，岁课种艺，初年种芋次年种萝卜三十亩，计益米三十斛。可知萝卜消食也。《尔雅》：芜菁属，紫花大根，俗呼雹。更始败掖庭中宫女数百人，幽闭殿门内，掘庭中芦菔根食之。今萝卜是也。偏头疼用生萝卜汁一蚬壳，仰卧注之鼻，左痛注左，右痛注右，左右俱注亦得，神效。

　　衍义曰：莱菔根，即前条所谓芦菔，今人只谓之萝卜，河北甚多，登、莱亦好。服地黄、何子又菔。

　　卷第二十七

　　菘（音嵩）

　　菘（音蒿）　味甘，温，无毒。主通利肠胃，除胸中烦，解酒渴。

　　陶隐居云：菜中有菘，最为常食，性和利人，无余逆忤，今人多食。如似小冷，而又耐霜雪。其子可作油，敷头长发；涂刀剑，令不锈（音秀）。其有数种，犹是一类，正论其美与不美尔。服药有甘草而食菘，即令病不除。唐本注云：菘菜不生北土，有人将子北种，初一年半为芜菁，二年菘种都绝，将芜菁子南种，亦二年都变。土地所宜，颇有此例。其子亦随色变，但粗细无异尔。菘子黑，蔓荆子紫赤，大小相似。唯芦菔子黄赤色，大数倍，复不圆也。

