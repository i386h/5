<!-- { "loadSidebar": true } -->
　　百两金　生戎州、云安军、河中府。味苦，性平，无毒。叶似荔枝，初生背面俱青背紫面青。苗高二、三尺，有杆如木，凌冬不凋。初秋开花，青碧色，结实如豆大，生青熟赤。根入药，采无时。用之捶去心，治壅热，咽喉肿痛，含一寸许，咽津。河采根，长及一寸，晒干用，治风涎。

　　卷第三十

　　小青

　　小青　生福州。三月生花，当月采叶。彼土人以其叶生捣碎，治痈疮，甚效。

　　卷第三十

　　曲节草

　　曲节草　生筠州。味甘、平，无毒。治发背疮，消痈肿，拔毒。四月生笛，茎方，色青，有节。七月、八月着花，似薄荷，结子无用，叶似刘寄奴而青软。一各蛇蓝，一名绿豆六月采茎叶，阴干。与甘草作末，米汁调服。

　　卷第三十

　　独脚仙

　　独脚仙　生福州。山林旁阴泉处多有之。春生苗，至秋冬而叶落。其叶圆，上青下紫，其脚长三、四寸，夏采根、叶，连梗焙干为末，治妇人血块，酒煎半钱服之。

　　卷第三十

　　露筋草

　　露筋草　生施州。株高三尺以来，春生苗，随即开花结子，四时不凋。其子碧绿色，味辛、涩，性凉，无毒。不拘时采其根，洗净焙干，捣罗为末。用白矾水调，贴蜘蛛并蜈蚣

　　卷第三十

　　红茂草

　　红茂草　生施州。又名地没药，又名长生草，四季枝叶繁盛，故有长生之名。大凉，味苦。春采根、叶，焙干，捣罗为末，冷水调，贴痈疽疮肿。

　　卷第三十

　　见肿消

　　见肿消　生筠州。味酸、涩，有微毒。治狗咬疮，消痈肿。春生苗，叶、茎紫色，高一、二尺，叶似桑而光，面青紫赤色，采无时。土人多以生苗叶烂捣，贴疮。

　　卷第三十

　　半天回

　　半天回　生施州。春生苗，高二尺以来，赤斑色，至冬苗叶皆枯。其根味苦、涩，性温，无毒。土人夏月采之。与鸡翁藤、野兰根、崖棕等四味，洗净，去粗皮。焙干等分，捣疗妇人血气并五劳七伤。妇人服忌羊血、鸡、鱼、湿面；丈夫服无所忌。

　　卷第三十

　　剪刀草

　　剪刀草　生江湖及京东近水河沟沙碛中。味甘、微苦，寒，无毒。叶如剪刀形。茎杆似嫩蒲，又似三棱。苗甚软，其色深青绿。每丛十余茎，内抽出一、两茎，上分枝，开小白大者如杏，小者如杏核，色白而莹滑。五月、六月、七月采叶，正月、二月采根。一名慈菰，一名白地栗，一名河凫茨。土人烂捣其茎、叶如泥，涂敷诸恶疮肿，及小儿游瘤丹毒，以冷水调此草膏，化如糊，以鸡羽扫上，肿便消退，其效殊佳。根煮熟味甚甘甜。时人作果子常食，无毒。福州别有一种小异，三月生花，四时采根、叶，亦治痈肿。

　　卷第三十

　　龙牙草

　　龙牙草　生施州。株高二尺以来。春夏有苗叶，至秋冬而枯。其根味辛、涩，温，无毒。春夏采之，洗净拣择，去芦头，焙干，不计分两，捣罗为末，用米饮调服一钱匕，治赤

　　卷第三十

　　苦芥子

　　苦芥子　生秦州。苗长一尺以来，枝茎青色，叶如柳，开白花，似榆荚。其子黑色，味苦，大寒，无毒。明眼目，治血风烦躁。

　　卷第三十

　　野兰根

　　野兰根　出施州。丛生，高二尺以来，四时有叶，无花。其根味微苦，性温，无毒。采无时。彼土人取此，并半天回、鸡翁藤、崖棕等四味，洗净，去粗皮，焙干，等分。捣罗疗妇人血气并五劳七伤。妇人服之，忌鸡、鱼、湿面、羊血，丈夫无所忌。

　　卷第三十

　　都管草

　　都管草　生施州及宜州四野。味苦、辣，性寒。主风痈肿毒，赤疣，以醋摩其根涂之。亦治喉咽肿痛，切片含之，立愈。其根似羌活头，岁长一节，高一尺许。叶似土当归，有阴干。施州生者作蔓，又名香球，蔓长丈余，赤色，秋结红实，四时皆有，采其根枝，煎汤淋洗，去风毒疮肿。

　　卷第三十

　　小儿群

　　小儿群　生施州。丛高一尺以来，春夏生苗叶，无花，至冬而枯。其根味辛，性凉，无毒。采无时。彼土人取此并左缠草二味，洗净，焙干，等分捣罗为末，每服一钱，温酒调草乃旋花根也。

　　卷第三十

　　菩萨草

　　菩萨草　生江浙州郡，近京亦有之。味苦，无毒。中诸药食毒者，酒研服之。又治诸虫蛇伤，饮其汁及研敷之，良。亦名尺二。主妇人妊娠咳嗽，捣筛，蜜丸服之，立效。此草赤子似 头，冬月采根用。

　　卷第三十

　　仙人掌草

　　仙人掌草　生台州、筠州。味微苦而涩，无毒。多于石壁上贴壁而生，如人掌，故以名之。叶细而长，春生，至冬犹青，无时采。彼土人与甘草浸酒服，治肠痔泻血。不入众使

　　卷第三十

　　紫背金盘草

　　紫背金盘草　生施州。苗高一尺以来，叶背紫，无花。根味辛、涩，性热，无毒。

　　采无时。土人单用此物，洗净，去粗皮，焙干，捣罗，温酒调服半钱匕。治妇人血气。

　　能消胎鸡、鱼、湿面、羊血。

　　卷第三十

　　石逍遥草

　　石逍遥草　生常州。味苦，微寒，无毒。疗摊缓诸风，手足不遂。其草冬夏常有，无花实。生亦不多，采无时。俗用捣为末，炼蜜丸如梧子大，酒服三十粒，日三服，百日瘥。

　　有头疼，无害。

　　卷第三十

　　胡堇草

　　胡堇草　生密州东武山田中。味辛，滑，无毒。主五脏营卫，肌肉皮肤中瘀血，止疼痛，散血。绞汁涂金疮。枝叶似小堇菜。花紫色，似翘轺花。一枝七叶，花出三、两茎。

　　春乳香、花桑柴炭、乱发灰同熬，如弹丸大。如有打扑损筋骨折伤，及恶痈疖肿破，以热酒摩一弹丸服之，其疼痛立止。

　　卷第三十

　　无心草

　　无心草　生商州及秦州。性温，无毒。主积血，逐气块，益筋节，补虚损，润颜色，疗 泄腹痛。三月开花，五月结实，六、七月采根、苗，阴干用之。

　　卷第三十

　　千里光

　　千里光　生筠州浅山及路旁。味苦、甘，寒，无毒。叶似菊叶而长，枝杆圆而青，背有毛，春生苗，秋生茎叶，有花黄色，不结实。花无用。彼土人多与甘草煮作饮服，退热明

　　卷第三十

　　九牛草

　　九牛草　生筠州山岗上。味微苦，有小毒。解风劳，治身体痛。二月生苗，独茎，高一尺。叶似艾叶，圆而长，背有白毛，面青。五月采。与甘草同煎服，不入众药用。

　　卷第三十

　　刺虎

　　刺虎　生睦州。味甘。其叶凌冬不凋。采无时。彼土人以其根、叶、枝杆细锉，焙干，捣罗为末。暖酒调服一钱匕，理一切肿痛风疾。

　　卷第三十

　　生瓜菜

　　生瓜菜　生资州平田阴畦间。味甘，微寒，无毒。治走疰攻头面四肢，及阳毒伤寒，壮热头痛，心神烦躁，利胸膈，俗用捣取自然汁饮之，及生捣贴肿毒。苗长三、四寸，作丛生茎叶，夏开紫白花，结黑细实。其味作生瓜气，故以为名。花实无用。

　　卷第三十

　　建水草

　　建水草　生福州。其枝叶似桑，四时常有。彼土人取其叶，焙干碾末，暖酒服。治走疰风。

　　卷第三十

　　紫袍

　　紫袍　生信州。春深发生，叶如苦益菜。至五月生花如金钱，紫色。彼方：医人用治咽喉口齿。

　　卷第三十

　　老鸦眼睛草

　　老鸦眼睛草　生江湖间。味甘，性温，无毒。治风，补益男子元气，妇人败血。七月如

　　卷第三十

　　天花粉

　　天花粉　生明州。味苦，寒，无毒。主消渴，身热，烦满，大热，补气安中，续绝伤，除肠中固热，八疸身面黄，唇干口燥，短气，通月水，止小便利。十一月、十二月采根用

　　卷第三十

　　琼田草

　　琼田草　生福州。春生苗叶，无花。三月采根、叶，焙干。土人用治风。生捣罗，

　　卷第三十

　　石垂

　　石垂　生福州山中。三月有花，四月采子，焙干。生捣罗，蜜丸。彼人用治蛊毒，

　　卷第三十

　　紫金牛

　　紫金牛　生福州。味辛，叶如茶，上绿下紫。实圆，红如丹朱。根微紫色。八月采，去心曝干，颇似巴戟。主时疾膈气，去风痰用之。

　　卷第三十

　　鸡项草

　　鸡项草　生福州。叶如红花，叶上有刺，青色，亦名千针草。根似小萝卜，枝条直上，三、四月苗上生紫花，八月叶凋。十月采根，洗，焙干，碾罗为散，服，治下血。

　　卷第三十

　　拳参

　　拳参　生淄州田野。叶如羊蹄，根似海虾，黑色。五月采。彼土人捣末，淋炸肿气。

　　卷第三十

　　根子

　　根子　生威州山中。味苦、辛，温。主心中结块，久积气攻脐下。根入药用。采无时。其苗、叶、花、实并不入药。

　　卷第三十

　　杏参

　　杏参　生淄州田野。主腹脏风壅，上气咳嗽。根似小菜根。五月内采苗、叶。彼土人多用之。

　　卷第三十

　　赤孙施

　　赤孙施　生福州。叶如浮萍草。治妇人血结不通。四时常有。采无时。每用一手搦，净洗，细研，暖酒调服之。

　　卷第三十

　　田母草

　　田母草　生临江军。性凉，无花实。二月采根用。主烦热及小儿风热，用之尤效。

　　卷第三十

　　铁线

　　铁线　生饶州。味微苦，无毒。三月采根，阴干。彼土人用疗风，消肿毒，有效。

　　卷第三十

　　天寿根

　　天寿根　出台州。每岁土贡。其性凉。甚治胸膈烦热。彼土人常用有效。

　　卷第三十

　　百药祖

　　百药祖　生天台山中。苗叶冬夏常青。彼土人冬采其叶入药。治风有效。

　　卷第三十

　　黄寮郎

　　黄寮郎　生天台山中。苗叶冬夏常青。彼土人采其根入药。治风有效。

　　卷第三十

　　催风使

　　催风使　生天台山中。苗叶冬夏常青。彼土人秋采其叶入药用，治风有效。

　　卷第三十

　　阴地厥

　　阴地厥　生邓州顺阳县内乡山谷。味甘、苦，微寒，无毒。主疗肿毒风热。叶似青蒿，茎青紫色，花作小穗，微黄。根似细辛。七月采根、苗用。

　　卷第三十

　　千里急

　　千里急　生天台山中。春生苗，秋有花。彼土人并其花、叶采入药用。治眼有效。

　　卷第三十

　　地芙蓉

　　地芙蓉　生鼎州。味辛，平，无毒。花主恶疮，叶以敷贴肿毒。九月采。

　　卷第三十

　　黄花了

