<!-- { "loadSidebar": true } -->
　　黄花了　生信州。春生青叶，至三月而有花，似辣菜花，黄色。至秋中结实。采无时。疗咽喉口齿。

　　卷第三十

　　布里草

　　布里草　生南恩州原野中。味苦，寒，有小毒。治皮肤疮疥。茎高三、四尺，叶似李而大，至夏不花而实，食之令人泻。不拘时采根，割取皮，焙干为末，油和涂疮疥，杀虫。

　　香麻　生福州。四季常有苗、叶而无花。不拘时月采之。彼土人以煎作浴汤，去风甚佳。

　　卷第三十

　　半边山

　　半边山　生宜州溪涧。味微苦、辛，性寒。主风热上壅，喉咽肿痛，及项上风 。

　　以酒摩服。二月、八月、九月采根，其根状似白术而软。叶似苦 ，浓而光。一名水苦 ，一

　　卷第三十

　　火炭母草

　　火炭母草　生南恩州原野中。味酸，平，无毒。去皮肤风热，流注骨节，痈肿疼痛。茎赤而柔似细蓼，叶端尖，近梗方。夏有白花。秋实如菽，青黑色，味甘可食。不拘时采炒，敷肿痛处，经宿一易。

　　卷第三十

　　亚麻子

　　亚麻子　出兖州、威胜军。味甘，微温，无毒。苗、叶俱青，花白色。八月上旬采其实用。又名鸦麻，治大风疾。

　　卷第三十

　　田麻

　　田麻　生信州田野及沟涧旁。春夏生青叶，七月、八月中生小荚子。冬三月采叶，疗痈疖肿毒。

　　卷第三十

　　鸠鸟威

　　鸠鸟威　生信州山野中。春生青叶，至九月而有花，如蓬蒿菜花，淡黄色，不结实。疗痈疖肿毒。采无时。

　　卷第三十

　　茆质汗

　　茆质汗　生信州。叶青，花白，七月采。彼土人以治风肿，行血有效。

　　卷第三十

　　地蜈蚣

　　地蜈蚣　出江宁府村落间。乡人云：水摩涂肿毒。医方鲜用。

　　卷第三十

　　地茄子

　　地茄子一　生商州。味微辛，温，有小毒。主中风痰涎麻痹，下热毒瓦斯，破坚积，利膈，消痈肿疮疖，散血堕胎。三月开花结实，五月、六月采，阴干用。

　　图经曰：文附石蒜条下。

　　卷第三十

　　水麻

　　水麻　金灯石蒜　生鼎州。味辛，温，有小毒。其根名石蒜。主敷贴肿毒。九月采。又，金灯花，其根亦名石蒜。或去即此类也。

　　卷第三十

　　麻

　　 麻　生江宁府山野中。村民云：疗蛇毒。然有大毒，人误服之，吐利不止。

　　卷第三十

　　山姜

　　山姜　生卫州。味辛，平，有小毒。去皮间风热，可作淋炸汤。又主暴冷及胃中逆冷，霍乱腹痛。开紫花，不结子。八月、九月采根用。

　　卷第三十

　　马肠根

　　马肠根　生秦州。味苦、辛，寒，有毒。主蛊毒，除风，五月、六月采根用，其叶似桑，性热。三月采，以疗疮疥。

　　卷第三十

　　大木皮

　　大木皮　生施州。其高下、大小不定，四时有叶，无花。其皮味苦、涩，性温，无毒。采无时。彼土人与苦桃皮、樱桃皮三味，各去粗皮，净洗焙干，等分捣罗，酒调服一钱匕

　　卷第三十

　　崖棕

　　崖棕　生施州石崖上。味甘、辛，性温，无毒。苗高一尺以来，四季有叶，无花。

　　彼土医人采根与半天回、鸡翁藤、野兰根等四味，净洗焙干，去粗皮，等分捣罗，温酒调服二七伤。妇人服，忌鸡、鱼、湿面；丈夫服无所忌。

　　卷第三十

　　鹅抱

　　鹅抱　生宜州山洞中。味苦，性寒。主风热上壅，咽喉肿痛及解蛮箭药毒，筛末以酒调服之，有效。亦消风热结毒赤肿。用酒摩涂之，立愈。此种多生山林中，附石而生，作蔓，大者如三升器，小者如拳。二月、八月采根切片，阴干。

　　卷第三十

　　鸡翁藤

　　鸡翁藤　出施州。有其苗蔓延大木，有叶无花。味辛，性温，无毒。采无时。彼土人与半天回、野兰根、崖棕四味，净洗去粗皮，焙干，等分捣罗为末。每服二钱，用温酒调下妇人服，忌鸡、鱼、湿面、羊血；丈夫无忌。

　　卷第三十

　　紫金藤

　　紫金藤　生福州山中。春初单生叶，青色。至冬凋落。其藤似枯条，采其皮晒干为末。治丈夫肾气。

　　卷第三十

　　独用藤

　　独用藤　生施州。四时有叶无花，叶上有倒刺。其皮味苦、辛，性热，无毒。采无时。彼土人取此并小赤药头二味，洗净焙干，各等分，捣罗为末。温酒调一钱匕，疗心气痛。

　　卷第三十

　　瓜藤

　　瓜藤　生施州。四时有叶无花。其皮味甘，性凉，无毒。采无时。与刺猪苓二味，洗净去粗皮，焙干，等分捣罗。用甘草水调贴，治诸热毒恶疮。

　　卷第三十

　　金棱藤

　　金棱藤　生施州。四时有叶无花。其皮味辛，性温，无毒。采无时。与续筋、马接脚三味，洗净去粗皮，焙干，等分捣罗。温酒调服二钱匕。治筋骨疼痛，无所忌。

　　卷第三十

　　野猪尾

　　野猪尾　生施州。其苗缠木作藤生，四时有叶无花。味苦、涩，性凉、无毒。采无时。彼土人取此并百药头二味，洗净去粗皮，焙干，等分捣罗为末。温酒调下一钱匕，疗心气

　　卷第三十

　　烈节

　　烈节　生荣州。多在林箐中生。味辛，温，无毒。主肢节风冷，筋脉急痛。春生蔓苗，茎叶俱似丁公藤而纤细，无花实。九月采茎，曝干。以作浴汤，佳。

　　卷第三十

　　杜茎山

　　杜茎山　生宜州。味苦，性寒。主温瘴寒热发歇不定，烦渴头疼心躁。取其叶捣烂，以新酒浸，绞汁服之，吐出恶涎，甚效。其苗高四、五尺，叶似苦 菜，秋有花，紫色，实

　　卷第三十

　　血藤

　　血藤　生信州。叶如 叶，根如大拇指，其色黄。五月采。攻血治气块。彼土人用之。

　　卷第三十

　　土红山

　　土红山　生福州及南恩州山野中。味甘、苦，微寒，无毒。主骨节疼痛，治劳热瘴疟。大者高七、八尺。叶似枇杷而小，无毛。秋生白花如粟粒，不实。用其叶捣烂，酒渍服之藤，似芙蓉叶，其叶上青下白，根如葛头。薄切，用米泔浸二宿，更用清水浸一宿，取出切，炒令黄色，捣末。每服一钱，水一盏，生姜一小片，同煎服，治劳瘴甚佳。

　　卷第三十

　　百棱藤

　　百棱藤　生台州。春生苗，蔓延木上，无花叶。冬采皮入药。治盗汗。彼土人用之，有效。

　　卷第三十

　　祁婆滕

　　祁婆滕　生天台中。其苗蔓延木上，四时常有。彼土人采其叶入药。治风有效。

　　卷第三十

　　含春藤

　　含春藤　生台州。其苗蔓延木上。冬夏常青。彼土人采其叶入药，治风有效。

　　卷第三十

　　清风藤

　　清风藤　生天台山中。其苗蔓延木上，四时常有。彼土人采其叶入药。治风有效。

　　卷第三十

　　七星草

　　七星草　生江州山谷石上。味微酸，叶如柳而长，作藤蔓延，长二、三尺。其叶坚硬，背上有黄点如七星。采无时，入乌须发药用之。

　　卷第三十

　　石南藤

　　石南藤　生天台山中。其苗蔓延木上，四时不凋。彼土人采其叶入药，治腰疼。

　　卷第三十

　　石合草

　　石合草　生施州。其苗缠木作藤，四时有叶无花，其叶味甘，性凉，无毒。采无时。焙干，捣罗为末。温水调贴，治一切恶疮肿及敛疮口。

　　卷第三十

　　马接脚

　　马接脚　生施州。作株大小不常，四时有叶无花。其皮味甘，性温，无毒。采无时。彼土人取此并续筋。金棱藤三味，洗净去粗皮，焙干，等分捣罗为末。温酒调服一钱匕，治根也。

　　卷第三十

　　芥心草

　　芥心草　生淄州。初生似腊谟草，引蔓白色，根黄色。四月采苗叶。彼土人捣末，治疮疥甚效。

　　卷第三十

　　棠球子

　　棠球子　生滁州。三月开白花，随便结实。有味酢而涩，采无时。彼土人用治痢疾及腰疼，皆效。他处亦有，而不入药用。

　　卷第三十

　　醋林子

　　醋林子　出邛州山野林箐中。其木高丈余，枝条繁茂，三月开花色白，四出。九月、十月结子，累累数十枚成朵，生青熟赤，略类樱桃而蒂短。味酸，性温，无毒。善疗蛔咬心痛及痔漏下血，并久痢不瘥。尤治小儿疳，蛔咬心，心腹胀满，黄瘦，下寸白虫。单捣为末，酒调一钱匕，服之甚效。又土人多以盐醋收藏，以充果子食之，生津液，醒酒，止渴。

　　不可多食，令人口舌粗拆。及熟采之阴干，和核同用。其叶味酸。夷獠人采得，入盐和鱼脍食之，胜用醋也。

　　卷第三十

　　天仙藤

　　天仙藤　生江淮及浙东山中。味苦，温，微毒。解风劳，得麻黄则治伤寒发汗，与大黄同服，堕胎气。春生苗，蔓延作藤，叶似葛叶，圆而小，有毛白色，四时不调。根有须，之最多。

　　有名未用总一百九十四种二十六种玉石类

　　卷第三十

　　青玉

　　味甘，无毒。主妇人无子，轻身不老长年，一名珏玉。生蓝田。

　　陶隐居云：张华云：合玉浆用珏玉，正缥白色，不夹石者，大者如升，小者如鸡子，取穴中者，非今作器物玉也。出襄乡县旧穴中。黄国中，诏征南将军夏候尚求之。

　　卷第三十

　　白玉髓

　　味甘，平，无毒。主妇人无子，不老延年。生蓝田玉石间。

　　卷第三十

　　玉英

　　味甘。主风瘙皮肤痒，一名石镜，明白可作镜。生山窍，十二月采。

　　卷第三十

　　璧玉

　　味甘，无毒。主明目，益气，使人多精生子。

　　卷第三十

　　合玉石

　　味甘，无毒。主益气，疗消渴，轻身，辟谷。生常山中丘，如彘肪。

　　卷第三十

　　紫石华

　　味甘，平，无毒。主渴，去小肠热。一名茈石华。生中牛山阴，采无时。

　　卷第三十

　　白石华

　　味辛，无毒。主瘅，消渴，膀胱热。生液北乡北邑山，采无时。

　　卷第三十

　　黑石华

　　味甘，无毒。主阴痿，消渴，去热，疗月水不利。生弗其劳山阴石间，采无时。

　　卷第三十

　　黄石华

　　味甘，无毒。主阴痿，消渴，膈中热，去百毒。生液北山，黄色，采无时。

　　卷第三十

　　厉石华

　　味甘，无毒。主益气，养神，止渴，除热，强阴。生江南，如石花，采无时。

　　卷第三十

　　石肺

　　味辛，无毒。主疠咳寒，久痿，益气，明目。生水中，状如肺，黑泽有赤纹，出水即干。

