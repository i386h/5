<!-- { "loadSidebar": true } -->
　　陶隐居云：今浮石亦疗咳，似肺而不黑泽，恐非是。

　　卷第三十

　　石肝

　　味酸，无毒。主身痒，令人色美。生常山，色如肝。

　　卷第三十

　　石脾

　　味甘，无毒。主胃寒热，益气，令人有子。一名胃石，一名膏石，一名硝石。生隐蕃山谷石间，黑如大豆，有赤纹，色微黄，而轻薄如棋子，采无时。

　　卷第三十

　　石肾

　　味咸，无毒。主泄痢。色如白珠。

　　卷第三十

　　封石

　　味甘，无毒。主消渴，热中，女子疽蚀。生常山及少室，采无时。

　　卷第三十

　　陵石

　　味甘，无毒。主益气，耐寒，轻身，长年。生华山，其形薄泽。

　　卷第三十

　　碧石青

　　味甘，无毒。主明目，益精，去白 （音癣），延年。

　　卷第三十

　　遂石

　　味甘，无毒。主消渴，伤中，益气。生太山阴，采无时。

　　卷第三十

　　白肌石

　　味辛，无毒。主强筋骨，止渴，不饥，阴热不足。一名肌石，一名洞石。生广焦国卷（音权）山青石间。

　　卷第三十

　　龙石膏

　　无毒。主消渴，益寿。生杜陵，如铁脂中黄。

　　卷第三十

　　五羽石

　　主轻身，长年。一名金黄。生海水中蓬葭山上仓中，黄如金。

　　卷第三十

　　石流青

　　味酸，无毒。主疗泄，益肝气，明目，轻身长年。生武都山石间，青白色。

　　卷第三十

　　石流赤

　　味苦，无毒。主妇人带下，止血，轻身长年。理如石耆，生山石间。

　　陶隐居云：芝品中有石流丹，又有石中黄子。

　　卷第三十

　　石耆

　　味甘，无毒。主咳逆气。生石间，色赤如铁脂，四月采。

　　卷第三十

　　紫加石

　　味酸。主痹血气。一名赤英，一名石血。赤无理。生邯郸山，如爵茈。二月采。

　　陶隐居云：三十六水方，呼为紫贺石。

　　卷第三十

　　终石

　　味辛，无毒。主阴痿痹，小便难，益精气。生陵阴，采无时。

　　一百三十二种草木类

　　卷第三十

　　玉伯

　　味酸，温，无毒。主轻身，益气，止渴。一名玉遂。生石上，如松，高五、六寸，紫花，用茎叶。

　　臣禹锡等谨按陈藏器云：今之石松，生石上，高一、二尺。山人取根、茎浸酒，去风血，除风瘙，宜老。伯应是柏字，传写有误。

　　卷第三十

　　文石

　　味甘。主寒热，心烦。一名黍石。生东郡山泽中水下。五色，有汁，润泽。

　　卷第三十

　　曼诸石

　　味甘。主益五脏气，轻身长年。一名阴精。六月、七月出石上，青黄色，夜有光。

　　卷第三十

　　山慈石

　　味苦，平，无毒。主女子带下。一名爰茈。生山之阳，正月生叶如藜芦，茎有衣。

　　卷第三十

　　石濡

　　主明目，益精气，令人不饥渴，轻身长年。一名石芥。

　　臣禹锡等谨按陈藏器云：生石之阴，如屋游、垣衣之类，得雨即展，故名石濡。早春青翠，端开四叶，山人名石芥，性冷，明目，不饥渴。

　　卷第三十

　　石芸

　　味甘，无毒。主目痛，淋露，寒热，溢血。一名螫烈，一名顾啄。三月、五月采茎、叶，阴干。

　　臣禹锡等谨按尔雅云： ，勃 。郭注云：一名石芸。

　　卷第三十

　　石剧

　　味甘，无毒。主渴，消中。

　　卷第三十

　　路石

　　味甘、酸，无毒。主心腹，止汗，生肌，酒痂，益气，耐寒，实骨髓。一名陵石。生草石上，天雨独干，日出独濡。花黄，茎赤黑。三岁一实，赤如麻子。五月、十月采茎、叶，阴干。

　　卷第三十

　　旷石

　　味甘，平，无毒。主益气养神，除热，止渴。生江南，如石草。

　　卷第三十

　　败石

　　味苦，无毒。主渴痹。

　　卷第三十

　　越砥（音旨）

　　味甘，无毒。主目盲，止痛，除热瘙。

　　陶隐居云：今细砺石出临平者。臣禹锡等谨按蜀本注云：今据此在草木类中，恐非细砺石

　　卷第三十

　　金茎

　　味苦，平，无毒。主金疮，内漏。一名叶金草。生泽中高处。

　　卷第三十

　　夏台

　　味甘。主百疾，济绝气。

　　陶隐居云：此药乃尔神奇，而不复识用，可恨也。

　　卷第三十

　　柒紫

　　味苦。主小腹痛，利小腹，破积聚，长肌肉。久服轻身长年。生冤句，二月、七月采。

　　卷第三十

　　鬼目

　　味酸，平，无毒。主明目。一名来甘。实赤如五味，十月采。

　　陶隐居云：俗人今呼白草子赤为鬼目，此乃相似也。臣禹锡等谨按陈藏器云：一名排风，一名白幕。《尔雅》云：符，鬼目。注云：叶似葛子如耳铛，赤色。

　　卷第三十

　　鬼盖

　　味甘，平，无毒。主小儿寒热痫。一名地盖。生垣墙下，丛生，赤，旦生暮死。

　　陶隐居云：一名朝生，疑是今鬼伞也。臣禹锡等谨按陈藏器云：鬼盖，名为鬼屋。如菌，生阴湿处，盖黑，茎赤。和醋敷肿毒，马脊肿，人恶疮。杜正伦云：鬼伞，夏日得雨，聚生粪堆，见日消黑，此物有小毒。

　　卷第三十

　　马颠

　　味甘，有毒。疗浮肿，不可多食。

　　卷第三十

　　马唐

　　味甘，寒。主调中，明耳目。一名羊麻，一名羊粟。生下湿地，茎有节生根。五月采。

　　臣禹锡等谨按陈藏器云：生南土废稻田中，节节有根，着土如结缕草，堪饲马。云马食如糖，故曰马唐。煎取汁，明目，润肺。《尔雅》云：马唐，马饭也。

　　卷第三十

　　马逢

　　味辛，无毒。主癣虫。

　　卷第三十

　　牛舌实

　　味咸，温，无毒。主轻身益气。一名彖尸。生水中泽旁，实大，叶长尺。五月采。

　　臣禹锡等谨按陈藏器云：今东人呼田水中大叶如牛尔，亦呼为牛耳菜。

　　卷第三十

　　羊乳

　　味甘，温，无毒。主头眩痛，益气，长肌肉。一名地黄。三月采，立夏后母死。

　　臣禹锡等谨按陈藏器云：羊乳，根似荠 而圆，大小如拳，上有角节，剖之有白汁，人取根当荠 ，三月采。苗作蔓，折有白汁。

　　卷第三十

　　羊实

　　味苦，寒。主头秃恶疮，疥瘙痂癣（音癣）。生蜀郡。

　　卷第三十

　　犀洛

　　味甘，无毒。主癃。一名星洛，一名泥洛。

　　卷第三十

　　鹿良

　　味咸，臭。主小儿惊痫，贲豚， ，大人 。五月采。

　　卷第三十

　　菟枣

　　味酸，无毒。主轻身益气。生丹阳陵地，高尺许，实如枣。

　　卷第三十

　　雀梅

　　味酸，寒，有毒。主蚀恶疮，一名千雀。生海水石谷间。

　　陶隐居云：叶与实俱如麦李。

　　卷第三十

　　雀翘

　　味咸。主益气，明目。一名去母，一名更生。生蓝中，叶细黄，茎赤有刺。四月实兑（音锐），黄中黑。五月采，阴干。

　　卷第三十

　　鸡涅

　　味甘，平，无毒。主明目，目中寒风，诸不足，水肿，邪气，补中，止泄痢，疗女子白沃。一名阴洛。生鸡山，采无时。

　　卷第三十

　　相乌

　　味苦。主阴痿。一名乌葵。如兰香，赤茎，生山阳。五月十五日采，阴干。

　　卷第三十

　　鼠耳

　　味酸，无毒。主痹寒，寒热，止咳。一名无心。生田中下地，浓叶，肥茎。

　　卷第三十

　　蛇舌

　　味酸，平，无毒。主除留血，惊气，蛇痫。生大水之阳。四月采花，八月采根。

　　卷第三十

　　龙常草

　　味咸，温，无毒。主轻身，益阴气，疗痹寒湿。生河水旁，如龙刍，冬、夏生。

　　卷第三十

　　离楼草

　　味咸，平，无毒。主益气力，多子，轻身长年。生常山，七月、八月采实。

　　卷第三十

　　神护草

　　可使独守，叱咄人，寇盗不敢入门。生常山北，八月采。

　　陶隐居云：此亦奇草，计彼人犹应识用之。

　　卷第三十

　　黄护草

　　无毒。主痹，益气，令人嗜食。生陇西。

　　卷第三十

　　吴唐草

　　味甘，平，无毒。主轻身，益气，长年。生故稻田中，日夜有光，草中有膏。

　　卷第三十

　　天雄草

　　味甘，温，无毒。主益气，阴痿。生山泽中，状如兰，实如大豆，赤色。

　　卷第三十

　　雀医草

　　味苦，无毒。主轻身，益气，洗浴烂疮，疗风水。一名白气。春生，秋花白，冬实黑。

　　卷第三十

　　木甘草

　　主疗痈肿盛热，煮洗之。生木间，三月生，大叶如蛇状，四四相值，但折枝种之便生。五月花白，实核赤。三月三日采。

　　卷第三十

　　益决草

　　味辛，温，无毒。主咳逆，肺伤。生山阴，根如细辛。

　　卷第三十

　　九熟草

　　味甘，温，无毒。主出汗。止泄，疗闷。一名乌粟，一名雀粟。生人家庭中，叶如枣。一岁九熟，七月采。

　　陶隐居云：今不见有此。

　　卷第三十

　　兑草

　　味酸，平，无毒。主轻身，益气，长年。生蔓草木上，叶黄有毛，冬生。

　　卷第三十

　　酸草

　　主轻身延年。生名山醴泉上阴居。茎有五叶，青泽，根赤黄。可以消玉。一名丑草。

　　陶隐居云：李云是今酸箕，布地生者。今处处有，然恐非也。

　　卷第三十

　　异草

　　味甘，无毒。主痿痹寒热，去黑子。生篱木上，叶如葵，茎旁有角，汁白。

　　卷第三十

　　灌草

　　叶主痈肿。一名鼠肝，叶滑，青白。

　　卷第三十

　　（音起）草

　　味辛，无毒。主伤金疮。

　　卷第三十

　　莘草

　　味甘，无毒。主盛伤痹肿。生山泽，如蒲黄，叶如芥。

　　卷第三十

　　勒草

　　味甘，无毒。主瘀血，止精溢盛气。一名黑草。生山谷，如栝蒌。

　　陶隐居云：疑此犹是薰草，两字皆相似，一误尔，而栝蒌为殊矣。

　　卷第三十

　　英草花

　　味辛，平，无毒。主痹气，强阴，疗面劳疽，解烦，坚筋骨，疗风头。可作沐药。

　　生蔓木上。一名鹿英。九月采，阴干。

　　卷第三十

　　吴葵花

　　味咸，无毒。主理心，心气不足。

　　卷第三十

　　封花

