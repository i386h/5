<!-- { "loadSidebar": true } -->
　　味甘，有毒。主疥疮，养肌，去恶肉。夏至日采。

　　卷第三十

　　（他典切）花

　　味苦，无毒。主上气，解烦，坚筋骨。

　　卷第三十

　　花

　　味苦。主水气，去赤虫，令人好色。不可久服。春生乃采。

　　臣禹锡等谨按陈藏器云： （音斐）树似杉，子如槟榔，食之肥美。主痔，杀虫。春花，并与《本经》相会。《本经》虫部云：彼子。苏注云：彼字合从木。《尔雅》云：彼，一名□。

　　陶

　　卷第三十

　　节华

　　味苦，无毒。主伤中，痿痹，溢肿。皮，主脾中客热气。一名山节，一名达节，一名通漆。十月采，曝干。

　　卷第三十

　　徐李

　　主益气，轻身长年。生太山阴。如李小形，实青色，无核，熟采食之。

　　卷第三十

　　新雉木

　　味苦，香，温，无毒。主风眩痛，可作沐药。七月采，阴干，实如桃。

　　卷第三十

　　合新木

　　味辛，平，无毒。解心烦，止疮痛。生辽东。

　　卷第三十

　　俳蒲木

　　味甘，平，无毒。主少气，止烦。生陵谷。叶如柰，实赤，三核。

　　卷第三十

　　遂阳木

　　味甘，无毒。主益气。生山中，如白杨叶，三月实，十月熟赤，可食。

　　卷第三十

　　学木核

　　味甘，寒，无毒。主胁下留饮，胃气不平，除热。如蕤核，五月采，阴干。

　　卷第三十

　　木核

　　疗肠 。

　　花

　　 疗不足。

　　子

　　 疗伤中。

　　根

　　 疗心腹逆气，止渴。十月采。

　　卷第三十

　　（音荀）核

　　味苦。疗水，身面痈肿。五月采。

　　卷第三十

　　荻皮

　　味苦，止消渴。去白虫，益气。生江南。如松叶有别刺，实赤黄。十月采。

　　卷第三十

　　桑茎实

　　味酸，温，无毒。主字乳余疾，轻身益气。一名草王。叶如荏，方：茎大叶，生园中，十月采。

　　卷第三十

　　满阴实

　　味酸，平，无毒。主益气，除热，止渴，利小便，轻身，长年。生深山谷及园中，茎如芥，叶小，实如樱桃，七月成。

　　卷第三十

　　可聚实

　　味甘，温，无毒。主轻身益气，明目。一名长寿。生山野道中。穗如麦，叶如艾，五月采。

　　卷第三十

　　让实

　　味酸。主喉痹，止泄痢。十月采，阴干。

　　卷第三十

　　蕙实

　　味辛。主明目，补中。

　　根茎中涕，疗伤寒，寒热，出汗，中风，面肿，消渴，热中，逐水。生鲁山平泽。

　　臣禹锡等谨按陈藏器云：五月收，味辛，香，明目，正应是兰惠之蕙。

　　卷第三十

　　青雌

　　味苦。主恶疮，秃败疮，火气，杀三虫。一名虫损，一名孟推。生方：山山谷。

　　卷第三十

　　白背

　　味苦，平，无毒。主寒热，洗浴疥，恶疮。生山陵。根似紫葳，叶如燕卢，采无时。

　　卷第三十

　　白女肠

　　味辛，温，无毒。主泄痢肠 ，疗心痛，破疝瘕。生深山谷中，叶如蓝，实赤。赤女肠亦同。

　　卷第三十

　　白扇根

　　味苦，寒，无毒。主疟，皮肤寒热，出汗，令人变。

　　卷第三十

　　白给

　　味辛，平，无毒。主伏虫，白 （音癣），肿痛。生山谷。如藜芦，根白相连，九月采。

　　卷第三十

　　白并

　　味苦，无毒。主肺咳上气，行五脏，令百病不起。一名玉箫，一名箭悍。叶如小竹，根黄皮白。生山陵。三月、四月采根，曝干。

　　卷第三十

　　白辛

　　味辛，有毒。主寒热。一名脱尾，一名羊草。生楚山。三月采根，白而香。

　　卷第三十

　　白昌

　　味甘，无毒。主食诸虫。一名水昌，一名水宿，一名茎蒲。十月采。

　　臣禹锡等谨按陈藏器云：白昌，即今之溪荪也。一名昌阳，生水畔，人亦呼为昌蒲，与石上昌蒲都别。大而臭者是，亦名水昌蒲，根色正白，去蚤虱。

　　卷第三十

　　赤举

　　味甘，无毒。主腹痛。一名羊饴，一名陵渴。生山阴，二月花兑（音锐）蔓草上，五月实黑，中有核。三月三日采叶，阴干。

　　卷第三十

　　赤涅

　　味甘，无毒。主疰，崩中，止血，益气。生蜀郡山石阴地湿处。采无时。

　　卷第三十

　　黄秫

　　味苦，无毒。主心烦，止汗出。生如桐根。

　　卷第三十

　　徐黄

　　味辛，平，无毒。主心腹积瘕。茎，主恶疮。生泽中，大茎细叶，香如 本。

　　卷第三十

　　黄白支

　　生山陵。三月、四月采根，曝干。

　　卷第三十

　　紫蓝

　　味咸，无毒。主食肉得毒，能消除之。

　　卷第三十

　　紫给

　　味咸。主毒风头泄注。一名野葵。生高陵下地。三月三日采根，根如乌头。

　　卷第三十

　　天蓼

　　味辛，有毒。主恶疮，去痹气。一名石龙。生水中。

　　臣禹锡等谨按陈藏器云：即今之水荭，一名游龙，亦名大蓼。

　　卷第三十

　　地朕

　　味苦，平，无毒。主心气，女子阴疝，血结。一名承夜，一名夜光。三月采。

　　臣禹锡等谨按陈藏器云：地朕，一名地锦，一名地噤。叶光净，露下有光，蔓生，节节着

　　卷第三十

　　地芩

　　味苦，无毒。主小儿痫，除邪，养胎，风痹，洗洗寒热，目中青翳，女子带下。生腐木积草处，如朝生，天雨生盖，黄白色，四月采。

　　卷第三十

　　地筋

　　味甘，平，无毒。主益气，止渴，除热在腹脐，利筋。一名菅根，一名土筋。生泽中，根有毛。三月生，四月实白，三月三日采根。

　　陶隐居云：疑此犹是白茅而小异也。臣禹锡等谨按陈藏器云：地筋，如地黄，根、叶并相似，而细，多毛。生平泽。功用亦同地黄，李邕方用之。

　　卷第三十

　　地耳

　　味甘，无毒。主明目，益气，令人有子。生丘陵，如碧石青。

　　卷第三十

　　土齿

　　味甘，平，无毒。主轻身，益气，长年。生山陵地中，状如马牙。

　　卷第三十

　　燕齿

　　主小儿痫，寒热。五月五日采。

　　卷第三十

　　酸恶

　　主恶疮，去白虫。生水旁，状如泽泻。

　　卷第三十

　　酸赭

　　味酸，主内漏，止血，不足。生昌阳山。采无时。

　　卷第三十

　　巴棘

　　味苦，有毒。主恶疥，疮出虫。一名女木。生高地，叶白有刺，根连数十枚。

　　卷第三十

　　巴朱

　　味甘，无毒。主寒，止血，带下。生雒阳。

　　卷第三十

　　蜀格

　　味苦，平，无毒。主寒热，痿痹，女子带下，痈肿。生山阳，如 菌，有刺。

　　卷第三十

　　累根

　　主缓筋，令不痛。

　　臣禹锡等谨按陈藏器云：苗如豆，《尔雅》云：摄虎，累。注云：江东呼 为藤，似葛而虚大，今武豆也，荚有毛。一名巨荒，千岁 是也。

　　卷第三十

　　苗根

　　味咸，平，无毒。主痹及热中，伤跌折。生山阴谷中蔓草木上。茎有刺，实如椒。

　　臣禹锡等谨按陈藏器云：茜字从西，与苗字相似，人写误为苗，此即茜也。

　　卷第三十

　　参果根

　　味苦，有毒。主鼠 。一名百连，一名乌蓼，一名鼠茎，一名鹿蒲。生百余根，根有衣裹茎。三月三日采根。

　　卷第三十

　　黄辩

　　味甘，平，无毒。主心腹疝瘕，口疮，脐伤。一名经辩。

　　卷第三十

　　良达

　　主齿痛，止渴，轻身。生山阴，茎蔓延，大如葵，子滑小。

　　卷第三十

　　对庐

　　味苦，寒，无毒。主疥，诸疮久不瘳，生死肌，除大热，煮洗之。八月采，似庵 。

　　卷第三十

　　粪蓝

　　味苦。主身痒疮，白秃，漆疮，洗之。生房陵。

　　卷第三十

　　委（音威）蛇（音贻）

　　味甘，平，无毒。主消渴，少气，令人耐寒。生人家园中，大枝长须，多叶而两两相值，子如芥子。

　　卷第三十

　　麻伯

　　味酸，无毒。主益气，出汗。一名君莒，一名衍草，一名道止，一名自死。生平陵，如兰，叶黑浓白裹茎，实赤黑。九月采根。

　　卷第三十

　　王明

　　味苦。主身热，邪气。小儿身热，以浴之。生山谷。一名王草。

　　卷第三十

　　类鼻

　　味酸，温，无毒。主痿痹，一名类重。生田中高地，叶如天名精，美根。五月采。

　　臣禹锡等谨按蜀本云：可煮以洗病。

　　卷第三十

　　师系

　　味甘，无毒。主痈肿恶疮，煮洗之。一名臣尧，一名臣骨，一名鬼芭。生平泽。八月采。

　　卷第三十

　　逐折

　　杀鼠，益气明目。一名百合。浓实，生木间，茎黄，七月实黑如大豆。

　　陶隐居云：又杜仲子，亦名逐折。

　　卷第三十

　　并苦

　　主咳逆上气，益肺气，安五脏。一名 （音或）薰，一名玉荆。三月采，阴干。

　　卷第三十

　　父陛根

　　味辛，有毒。以熨痈肿，肤胀。一名膏鱼，一名梓藻。

　　卷第三十

　　索干

　　味苦，无毒。主易耳。一名马耳。

　　卷第三十

　　荆茎

　　疗灼烂。八月、十月采，阴干。

　　臣禹锡等谨按陈藏器云：即今之荆树也，煮斗堪染，其洗灼疮及热焱疮，有效。

　　卷第三十

　　鬼（音丽）

　　生石上。挪（奴和切）之，日柔为沐。

　　卷第三十

　　竹付

　　味甘，无毒。主止痛，除血。

　　卷第三十

　　秘恶

　　味酸，无毒。主疗肝邪气。一名杜逢。

　　卷第三十

　　唐夷

　　味苦，无毒。主疗 折。

　　卷第三十

　　知杖

　　味甘，无毒。疗疝。

　　卷第三十

　　（音地）松

　　味辛，无毒。主眩痹。

　　卷第三十

　　河煎

　　味酸。主结气，痈在喉颈者。生海中。八月、九月采。

　　卷第三十

　　区余

　　味辛，无毒。主心腹热瘙。臣禹锡等谨按蜀本作癃。

　　卷第三十

　　三叶

　　味辛。主寒热，蛇、蜂螫人。一名起莫。臣禹锡等谨按蜀本一名赴鱼，一名三石，一名当田。生田中。茎小，黑白，高三尺，根黑。三月采，阴干。

　　卷第三十

