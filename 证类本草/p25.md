<!-- { "loadSidebar": true } -->
　　青石、赤石、黄石、白石、黑石脂等味甘，平。主黄胆，泄痢，肠 ，脓血，阴蚀，下血，赤白，邪气，痈肿，疽痔，恶疮，头疡，疥瘙。久服补髓，益气，肥健，不饥，轻身，延年。五石脂各随五色补五脏。生南山之阳山谷中。

　　臣禹锡等谨按蜀本云：今义阳山甚有之，一本南阳山谷中也。

　　卷第三

　　青石脂

　　味酸，平、无毒。主养肝胆气，明目，疗黄胆，泄痢肠 ，女子带下百病，及疽痔，恶疮。久服补髓，益气，不饥，延年。生齐区山及海崖。采无时。

　　别说云：谨按唐注云：出苏州余杭山。今不采。而苏州今乃见贡赤、白二种，然入药不甚佳。唯延州山中所出最良。揭两石中取之。延州每以蕃寇围城，苦无水，乃撅地深广三、五丈，以石脂密固贮水，得经时久不渗漏，宜以此为良。

　　卷第三

　　赤石脂

　　赤石脂　味甘、酸、辛，大温，无毒。主养心气，明目益精，疗腹痛，泄 ，下痢赤白，小便利，及痈疽疮痔，女子崩中漏下，产难胞衣不出。久服补髓，好颜色，益智，不饥，轻身延年。生济南、射阳及泰山之阴。采无时。（恶大黄，畏芫花。）

　　唐本注云：此石济南太山不闻出者，今虢州卢氏县、泽州陵川县及慈州吕乡县并有，色理鲜腻，宜州诸山亦有。此五石脂中，又有石骨，似骨，如玉坚润，服之力胜钟乳。臣禹锡等谨按药性论云：赤石脂，君，恶松脂，补五脏虚乏。

　　图经曰：赤石脂，生济南、射阳及泰山之阴。苏恭云：济南泰山不闻出者，唯虢州卢氏县、泽州陵川县、慈州吕乡县并有，及宜州诸山亦出，今出潞州。以色理鲜腻者为胜。采无时。古人亦有单服食者。《乳石论》载服赤石脂，发则心痛，饮热酒不解，治之用葱豉绵裹，水煮饮之。《千金翼》论曰：治痰饮吐水无时节者，其源以冷冻饮料过度，遂令脾胃气羸，不能消于饮食，饮食入胃，则皆变成冷水，反吐不停，皆赤石脂散主之。赤石脂一斤，捣筛，服方寸匕，酒饮自任，稍稍加至三匕。服尽一斤，则终身不吐痰水。又不下痢，补五脏，令人肥健。有人淡饮，服诸药不效，用此方遂愈。其杂药用者，则张仲景治伤寒下痢不止，便脓血者，桃花汤主之。其方用赤石脂一斤，一半全用，一半末用，干姜一两，粳米半升，以水七升煮之，米熟为准，去滓，每饮七合，纳赤石脂末方寸匕服，日三愈。止后服，不尔，尽之。

　　又有乌头赤石脂丸，主心痛彻背者。乌头一分，附子二分，并炮，赤石脂、干姜、蜀椒各四分，五物同杵末，以蜜和丸，大如梧子，先食服一丸，不知，稍增之。

　　斗门经：治小儿疳泻。用赤石脂杵罗为末如面，以粥饮调半钱服，立瘥。或以京芎等分同服，更妙。

　　衍义曰：赤石脂，今四方皆有，以舌试之，粘着者为佳。有人病大肠寒滑，小便精出，诸热药服及一斗二升，未甚效。后有人教服赤石脂、干姜各一两，胡椒半两，同为末，醋糊丸如梧桐子大，空心及饭前米饮下五、七十丸，终四剂，遂愈。

　　卷第三

　　黄石脂

　　味苦，平，无毒。主养脾气，安五脏，调中，大小、小儿泄痢肠 ，下脓血，去白虫，除黄胆，痈疽虫。久服轻身延年。生嵩高山。色如莺雏。采无时。（曾青为之使，恶细辛，畏蜚蠊。）

　　唐本余畏黄连、甘草、蜚蠊。雷公云凡使，须研如粉，用新汲水投于器中，搅不住手，了，倾作一盆。如此飞过三度。澄者去之，取飞过者，任入药中使用，服之不问多少，不得食卵味。

　　卷第三

　　白石脂

　　白石脂　味甘、酸，平，无毒。主养肺气，浓肠，补骨髓，疗五脏惊悸不足，心下烦，止腹痛下水，小肠 热溏，便脓血，女子崩中，漏下，赤白沃，排痈疽疮痔。久服安心，不饥，轻身，长年。生泰山之阴。采无时。（得浓朴并米汁饮，止便脓。燕屎为之使，恶松脂，畏黄芩。）

　　唐本注云：白石脂，今出慈州诸山，胜于余处者。泰山左侧不闻有之。臣禹锡等谨按蜀本及箫炳云：畏黄连、甘草、飞廉。药性论云：白石脂，一名白符。（恶马目毒公。味甘、辛。

　　涩大肠。）

　　图经曰：白石脂，生泰山之阴。苏恭云：出慈州诸山，泰山左侧，不闻有之。今唯潞州有焉，潞与慈相近，此亦应可用，古断下方多用。而今医家亦稀使。采无时。五色石脂旧经同一条，并生南山之阳山谷中，主治并同，后人各分之，所出既殊，功用亦别，用之当根据后条。然今唯用赤、白二种，余不复识者。唐·韦宙《独行方》治小儿脐中汁出不止兼赤肿，以白石脂细末，熬温，扑脐中，日三，良。又，《斗门方》：治泻痢。用白石脂、干姜二物停捣，以百沸汤和面为稀糊，搜匀，并手丸如梧子，曝干，饮下三十丸。久痢不定，更加三十丸。霍乱，煎浆水为使。

　　子母秘录：治小儿水痢，形羸不胜大汤药。白石脂半大两研如粉，和白粥空肚与食。别说云：谨按唐注云：出苏州、余杭山，今不采。而苏州今乃见贡赤、白二种，然入药不甚佳。唯延州山中所出最良，揭两石中取之。延州每以蕃寇围城，苦无水，乃撅地深广三、五丈，以石脂密固贮水，得经时久不渗漏，宜以此为良。

　　衍义曰：白石脂，有初生未盈月小儿，多啼叫，致脐中血出，以白石脂细末贴之，即愈。

　　未愈，微微炒过，放冷再贴，仍不得剥揭。

　　卷第三

　　黑石脂

　　味咸，平，无毒。主养肾气，强阴，主阴蚀疮，止肠 泄痢，疗口疮咽痛。久服益气，不饥，延年。一名石涅，一名石墨。出 川阳城。采无时。

　　陶隐居云：此五石脂如《本经》，疗体亦相似，《别录》各条，所以具载，今俗用赤石、白石二脂尔，《仙经》亦用白石脂，以涂丹釜。好者出吴郡，犹与赤石脂同源。赤石脂多赤而色好，唯可断下，不入五石散用。好者亦出武陵、建平、义阳。今五石散皆用义阳者，出KT县界东八十里，状如豚脑，色鲜红可爱，随采复而生，不能断痢，而不用之。余三色脂有，而无正用，黑石脂乃可画用尔。唐本注云：义阳即申州也，所出者，名桃花石，非五色脂，色如桃花，久服肥人。土人亦以疗下痢，旧出苏州、余杭山大有，今不收采尔。臣禹锡等谨按吴氏云：五色石脂，一名青、赤、黄、白、黑符。青符，神农：甘。雷公：酸，无毒。桐君：辛，无毒，李氏：小寒。生南山或海崖。采无时。赤符，神农、雷公：甘。黄帝、扁鹊：无毒。李氏：小寒。或生少室，或生泰山。色绛，滑如脂。黄符，季氏：小寒。雷公：苦。或生嵩山。色如豚脑、雁雏。采无时。白符，一名随。岐伯、雷公：酸，无毒。季氏：小寒。桐君：甘，无毒。扁鹊：辛。或生少室、天娄山，或泰山。黑符，一名石泥。桐君：甘，无毒。生洛西山空地。日华子云：五色石脂，并温，无毒。畏黄芩、大黄。治泻痢，血崩带下，吐血、衄血，并涩精、淋 ，安心，镇五脏，除烦，疗惊悸，排脓，治疮疖痔 ，养脾气，壮筋骨，补虚损。久服悦色，纹理腻，缀唇者为上也。

　　卷第三

　　白青

　　味甘、酸、咸，平，无毒。主明目，利九窍，耳聋，心下邪气，令人吐，杀诸毒三虫。久服通神明，轻身，延年不老。可消为铜剑，辟五兵。生豫章山谷。采无时。

　　陶隐居云：此医方不复用，市人亦无卖者，唯《仙经》三十六水方中时有须处。铜剑之法，具在《九元子术》中。唐本注云：陶所云，今空青，圆如铁珠，色白而腹不空者是也。研之色白如碧，亦谓之碧青，不入画用。无空青时，亦用之，名鱼目青，以形似鱼目故也。今出简州、梓州者好。

　　卷第三

　　绿青

　　绿青　味酸，寒，无毒。主益气，疗鼽鼻，止泄痢。生山之阴穴中，色青白。

　　陶隐居云：此即用画绿色者，亦出空青中，相带挟。今画工呼为碧青，而呼空青作绿青，正反矣。唐本注云：绿青即扁青也，画工呼为石绿。其碧青即白青也，不入画用。

　　图经曰：绿青，今谓之石绿。旧不着所出州土，但云生山之阴穴中。《本经》次空青条上云：生益州山谷及越 山有铜处，此物当是生其山之阴耳。今出韶州、信州。其色青白，即画工用画绿色者，极有大块，其中青白花纹可爱。信州人用琢为腰带环及妇人服饰。其人药者，当用颗块如乳香不挟石者佳。今医家多用吐风痰。

　　其法，拣取上色精好者，先捣下筛，更用水飞过至细，乃再研治之。如风痰眩闷，取二、三钱匕，同生龙脑三、四豆许研匀，以生薄荷汁合酒温调服。使偃卧须臾，涎自口角流出，乃愈，不呕吐。其功速于它药，今人用之，比比皆效，故以其法附之云。又下条云：扁青生朱崖山谷及武都朱提。苏恭云：即绿青是也。海南来者，形块大如拳，其色又青，腹中亦时有空者，今未见此色。武昌、简州、梓州亦有，今亦不用。

　　衍义曰：绿青，即石碌是也。其石黑绿色者佳，大者刻为物形，或作器用。又同 砂，作吐风涎药，验则验矣，亦损心肺。

　　卷第三

　　石中黄子

　　石中黄子　味甘，平，无毒。久服轻身，延年，不老。此禹余粮壳中未成余粮黄浊水也。出余粮处有之。陶云：芝品中有石中黄子，非也。（唐本先附。）

　　臣禹锡等谨按日华子云：功同上。去壳研用即是，壳内未干凝者。

　　图经曰石中黄子，《本经》不载所生州土，云出禹余粮处有之，今唯出河中府中条山谷内。

　　黄。两说小异。谨按葛洪《抱朴子》云：石中黄子所在有之，近水之山尤多，在大石中，其石常润湿不燥，打石，石有数十重，见之赤黄，溶溶如鸡子之在壳，得者即当饮之，不尔，便坚凝成石，不中服也。破一石中，多者有一升，少者数合，法当正及未坚时饮之，即坚凝，亦可末服也。若然旧说，是初破取者。今所用，是久而坚凝者耳。采无时。

　　衍义曰石中黄子，此又字误也。子当作水，况当条自言未成余粮黄浊水，焉得却名之子也？若言未干者，亦不得谓之子也。子字乃水字无疑。又曰：太一余粮者，则是兼石言之者也。

　　今医家用石中黄，只石中干者及细末者，即便是。若用禹余粮石，即用其壳。故本条言一名石脑，须火烧醋淬。如此即是石中黄水为一等，石中黄为一等，太一余粮为一等，断无疑焉

　　卷第三

　　无名异

　　无名异　味甘，平。主金疮折伤内损，止痛，生肌肉。出大食国。生于石上。状如黑石炭，蕃人以油炼如 石，嚼之如饧。（今附）

