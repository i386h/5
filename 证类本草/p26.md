<!-- { "loadSidebar": true } -->
　　臣禹锡等谨按日华子云：无名异，无毒。

　　图经曰：无名异，出大食国，生于石上。今广州山石中，及宜州南八里龙济山中亦有之。

　　黑褐色，大者如弹丸，小者如墨石子。采无时。《本经》云：味甘，平。主金疮折伤内损，生肌肉。今云味咸，寒。消肿毒痈疣，与《本经》所说不同，疑别是一种。又岭南人云：有石无名异，绝难得。有草无名异，彼人不甚贵重。岂《本经》说者为石，而今所有者为草乎？用时以醋磨涂敷所苦处。又有婆娑石，生南海，解一切毒。其石绿色，无斑点，有金星，磨之成乳汁者为上。胡人尤珍贵之，以金装饰作指 带之。每欲食及食罢，辄含吮数四，以防毒，今人有得指面许块，则价值百金。人莫能辩，但水磨涓滴，点鸡冠热血，当化成水，乃真也。俗谓之摩娑石。

　　衍义曰：无名异，今《图经》曰：《本经》云，味甘，平。治金疮折伤，生肌肉。今云味咸，寒。消肿毒痈肿，与《本经》所说不同，疑别是一种。今详上文三十六字，未审今云字下，即不知是何处云也。

　　卷第三

　　菩萨石

　　平，无毒。解药毒、蛊毒，及金石药发动作痈疽渴疾，消扑损瘀血，止热狂惊痫，通月经，解风肿，除淋，并水磨服。蛇虫、蜂蝎、野狼犬、毒箭等所伤，并末敷之，良。（新补见日华子。）

　　杨文华谈苑：嘉州峨眉山有菩萨石，人多采得之。色莹白，若太山野狼牙石，上饶州水晶之类，日光射之，有五色如佛顶圆光。

　　衍义曰：菩萨石，出峨嵋山中，如水精明澈，日中照出五色光，如峨嵋普贤菩萨圆光，因以名之。今医家鲜用。

　　卷第三

　　婆娑石

　　婆娑石　主解一切药毒，瘴疫热闷头痛。生南海。胡人采得之，无斑点，有金星，磨成乳汁者为上。又有豆斑石，虽亦解毒，功力不及，复有鄂绿，有纹理，磨铁成铜色。人多以此为之，非真也。凡欲验真者，以水磨点鸡冠热血，当化成水是也。（此即俗谓之摩娑石也。今附）

　　图经文具无名异条下。

　　衍义曰：婆娑石，今则转为磨娑石，如淡色石绿间微有金星者佳，磨之如淡乳汁，其味淡。又有豆斑石，亦如此石，但于石上有黑斑点，无金星。

　　卷第三

　　绿矾

　　凉，无毒。治喉痹， 牙，口疮及恶疮疥癣。酿鲫鱼烧灰和服，疗肠风泻血。（新补见日华子。）

　　图经文具矾石条下。

　　集验方：治小儿疳气不可疗。神效丹：绿矾用火 通赤，取出，用酽醋淬过复 ，如此三度。细研，用枣肉和丸如绿豆大，温水下，日进两、三服。

　　卷第三

　　柳絮矾

　　冷，无毒。消痰，治渴，润心肺。（新补见日华子。）

　　图经文具矾石条下。

　　卷第三

　　扁青

　　味甘，平，无毒。主目痛、明目，折跌，痈肿，金疮不瘳，破积聚，解毒瓦斯，利精神，去寒热风痹，及丈夫茎中百病，益精。久服轻身，不老。生朱崖山谷、武都、朱提。采无时。

　　陶隐居云：《仙经》俗方都无用者。朱崖郡先属交州，在南海中，晋代省之。朱提郡今属宁州。唐本注云：此即前条陶谓绿青是也。朱崖、巴南及林邑、扶南舶上来者，形块大如拳，其色又青，腹中亦时有空者。武昌者，片块小而色更佳。简州、梓州者，形扁作片，而色浅也。臣禹锡等谨按吴氏云：扁青，神农、雷公：小寒，无毒。生蜀郡。治丈夫内绝，令人有子。

　　图经文具绿青条下。

　　三种海药余

　　卷第三

　　车渠

　　《韵集》云：生西国。是玉石之类，形似蚌蛤，有纹理。大寒，无毒。主安神镇宅，解诸毒药及虫螫。以玳瑁一片，车渠等同，以人乳磨服，极验也。又《西域记》云：重堂殿梁檐皆以七宝饰之，此其一也。

　　卷第三

　　金线矾

　　《广州志》云：生波斯国。味咸、酸、涩，有毒。主野鸡 痔，恶疮疥癣等疾。打破内有金线纹者为上。多人烧家用。

　　卷第三

　　波斯白矾

　　《广州记》云：出大秦国。其色白而莹净，内有棘针纹。味酸、涩，温，无毒。

　　主赤白漏下，阴蚀泄痢，疮疥，解一切虫蛇等毒。去目赤暴肿，齿痛。火炼之良。恶牡砺。

　　多入丹灶家，功力逾于河西石门者，近日语州诸番往往亦有，可用也。

　　三十五种陈藏器余

　　卷第三

　　金浆

　　味辛，平，无毒。主长生神仙。久服肠中尽为金色。

　　卷第三

　　古镜

　　味辛，无毒。主惊痫邪气，小儿诸恶。煮取汁和诸药煮服之。文本弥古者佳尔。

　　卷第三

　　劳铁

　　主贼风。烧赤投酒中，热服之。劳铁经用辛苦者，铁是也。

　　卷第三

　　神丹

　　味辛，温，有小毒。主万病。有寒温飞金石及诸药随寒温共成之，长生神仙。

　　卷第三

　　铁锈

　　主恶疮疥癣，和油涂之。蜘蛛虫等咬，和蒜磨敷之。此铁上衣也。锈生铁上者堪用。

　　卷第三

　　布针

　　主妇人横产。烧令赤，纳酒中，七遍，服之，可取二七布针，一时火烧。粗者用缝布大针是也。

　　卷第三

　　铜盆

　　主熨霍乱。可盛灰浓二寸许，以炭火安其上，令微热，下以衣藉患者腹，渐渐熨之。

　　腹中通热瘥。

　　卷第三

　　钉棺下斧声

　　之时，主人身 肉。可候有时，专听其声，声发之时，便下手速捺二七遍，以平也。产妇勿用。

　　卷第三

　　枷上铁及钉

　　有犯罪者，忽遇恩得免枷了，取叶钉等，后遇有人官累，带之除得灾。

　　卷第三

　　黄银

　　银注中苏云：作器辟恶，瑞物也。按：瑞物黄银载于《图经》。银瓮丹甑，非人所为既堪为器，明非瑞物。今乌银辟恶，煮之，工人以为器物，养生者为器，以煮药。兼于庭中，高一丈，夜承得醴，投别器中，饮长年。今人作乌银，以琉黄熏之，再宿，写之出，即其银黑矣。此是假，非真也。

　　卷第三

　　石黄

　　雄黄注中苏云：通名黄石。按石黄，今人敲取精明者为雄黄，外黑者为薰黄。主恶疮，杀虫，熏疮疥虮虱，和诸药熏嗽。其武都雄黄，烧不臭。薰黄中者，烧则臭。以此分别之，苏云通名，未之是也。

　　卷第三

　　石脾

　　芒硝注中陶云：取石脾为硝石。以水煮之一斛，得三斗，正白如雪，以石投中则消，故名硝石。按石脾、芒硝、硝石，并生西戎卤地。咸水结成，所生次类相似。

　　卷第三

　　诸金

　　有毒。生金有大毒。药人至死。生岭南夷獠洞穴山中。如赤黑碎石，金铁屎之类。南人云：毒蛇齿脱在石中。又云：蛇着石上。又鸩屎着石上皆碎，取毒处为生金，以此为雌黄，有毒；雄黄亦有毒。生金皆同此类。人中金药毒者，用蛇解之。其候法在金蛇条中。《本经》云：黄金有毒，误甚也。生金与彼金全别也。

　　卷第三

　　水中石子

　　无毒。主食鱼脍腹中胀满成瘕痛闷，饮食不下，日渐瘦，取水中石子数十枚，火烧赤投五升水中，各七遍，即热饮之。如此三、五度，当利出瘕也。

　　卷第三

　　石漆

　　堪燃烛膏半缸如漆，不可食，此物水石之精，固应有所主疗，检诸方，见有说《博物志》酒泉南山石出水，其如肥肉汁，取着器中如凝脂，正黑，与膏无异，彼方人为之石漆。今检不见其方，深所恨也。

　　卷第三

　　烧石

　　令赤投水中，纳盐数合。主风瘙瘾疹，及洗之。又取石如鹅卵大，猛火烧令赤，纳醋中十余度。至石碎尽取屑曝干，和醋涂肿上。出北齐书，医人马嗣明、发背及诸恶肿，皆愈。此并是寻常石也。

　　卷第三

　　石药

　　味苦，寒，无毒。主折伤内损，瘀血，止烦闷欲死者，酒消服之，南方俚人，以敷毒箭镞，及深山大蝮中人，速取病者当顶上十字厘之。令皮断出血，以药末疮上，并敷所伤处，其毒必攻上，下泄之，当出黄汁数升，则闷解。俚人重之，带于腰，以防毒箭。亦主恶疮，热毒痈肿，赤白游， 蚀等疮。北人呼肿名之曰游，并水和敷之。出贺州石上山内，似碎石、 砂之类，土人以竹筒盛之。

　　卷第三

　　研朱石槌

　　主妒乳。煮令热，熨乳上，取二槌，更互用之，以巾覆乳上，令热彻内，数十遍，取瘥为度也。

　　卷第三

　　晕石

　　无毒。主石淋。磨服之，亦烧令赤，投酒中服。生大海底。如姜石，紫褐色，极紧似石，是咸水结成之。自然有晕也。

　　卷第三

　　硫黄香

　　味辛，温，无毒。去恶气，除冷，杀虫。似硫黄而香，吴时外国传云：硫黄香出都昆国，在扶南南三千里。南洲《异物志》云：硫黄香出南海边诸国，今中国用者从西戎来。

　　卷第三

　　白狮子

　　主白虎病。向东人呼为历节风，置白狮子于病者前自愈，此压伏之义也。白虎鬼，古人言如猫，在粪堆中，亦云是粪神。今时人扫粪莫置门下，令人病。此疗之法，以鸡子揩病患痛，咒愿送着粪堆，头勿反顾。

　　卷第三

　　玄黄石

　　味甘，平，温，无毒。主惊恐身热邪气，镇心。久服令人眼明，令人悦泽。出淄川北海山谷土石中。如赤土，代赭之类。又有一名零陵，极细，研服之如代赭，土人用以当朱，呼为赤石，恐是代赭之类也。人未用之。

　　卷第三

　　石栏干

　　味辛，平，无毒。主石淋，破血，产后恶血。磨服，亦煮汁服，亦火烧投酒中服。

　　生大海底，高尺余，如树，有眼、茎。茎上有孔，如物点之，渔人以网罾得之，初从水出，微红，后渐青。

　　卷第三

　　玻璃

　　味辛，寒，无毒。主惊悸心热，能安心明目，去赤眼，熨热肿。此西国之宝也。是水王，或云千岁冰化为之，应玉石之类，生土石中。未必是冰。今水精珠精者极光明，置水中不见珠也。熨目除热泪，或云火燧珠，向日取得火。

　　卷第三

　　石髓

　　味甘，温，无毒。主寒、热中，羸瘦无颜色，积聚，心腹胀满，食饮不消，皮肤枯槁，小便数疾，癖块，腹内肠鸣，下利，腰脚疼冷，男子绝阳，女子绝产，血气不调，令人肥健能食，合金疮，性拥，宜寒瘦人，生临海盖山石窟。土人采取，澄淘如泥，作丸如弹子，有白有黄，弥佳矣。

　　卷第三

　　霹雳针

