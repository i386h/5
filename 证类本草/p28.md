<!-- { "loadSidebar": true } -->
　　真人指一岩室，使栖止其中，复令斋心七日乃视其阳炉阴鼎，柔金炼化水玉之方，伏汞炼铅成朱髓之诀。狐刚子、阴长生皆得此道，亦名金夜九丹之经。丹分三品，以铅为君，以汞为臣，八石为使，黄牙为田，君臣相得，运火功全，七日为轻水，二七日变紫锋，三七日五彩具，内赤上黄，状如窗尘。复运火二年，日周六百，再经四时，重履长至，初则十月离胞胎，已成初品，即能干汞成银丸而服之。可以祛疫。二年之外，服者延年益算，白发返黑。三年之后服之刀圭，散居名山周游四海，为初品地仙，服之半剂，变化万端，坐在立亡，驾驭飞龙，白日升天。大都此药经十六节已为中品，便能使人长生。药成之日，五金、八石、黄牙诸物，与君臣二药，不相杂乱。千日功毕名上品还丹，谨而藏之，勿示非人，世有其人，视形气功行合道，根据而传之。刘受丹诀，还雾中山，筑室修炼，三年乃成。开成二年，犹驻于蜀，自述无名，传以示后人。入青城山去，不知所终矣。太上八帝玄变经：小丹法：用雄黄、柏子。拘魂制魄方：柏子细筛去滓，松脂十斤，以和柏子、雄黄各二斤，色如赤李，合药臼中复捣如蒸药一日。如饵，正坐北向，平旦顿服五丸，百日之后，与神人交见。明皇杂录：有黄门奉使交广回，周顾谓曰：此人腹中有蛟龙。上惊问黄门曰：卿有疾否？曰：臣驰马大庾岭，时当大热，困且渴，遂饮水，觉腹中坚痞如石。周遂以硝石及雄黄煮服之，立吐一物，长数寸，大如指，视之鳞甲具，投之水中，俄顷长数尺，复以苦酒沃之如故，以器覆之，明日已生一龙矣，上甚讶之。唐书：甄立言究习方书，仕唐为太常丞。有道人心腹满烦，弥二岁，立言诊曰：腹有蛊，误食发而然。令饵雄黄一剂，少选吐一蛇，如人小指，唯无目，烧之有发气，乃愈。宝藏论：雄黄，若以草药伏住者，熟炼成汁，胎色不移；若将制诸药成汁并添得者，上可服食，中可点铜成金，下可变银成金。丹房镜源：雄黄千年化为黄金。

　　衍义曰：雄黄非金苗。今有金窟处无雄黄。金条中言，金之所生，处处皆有雄黄，岂处处皆得也。别法，治蛇咬，焚之熏蛇远去。又武都者，镌磨成物形，终不免其臭。唐·甄立言仕为太常丞，有道人病心腹满烦，弥二岁。诊曰：腹有蛊，误食发而然，令饵雄黄一剂，少选吐一蛇如拇指，无目，烧之有发气，乃愈。此杀毒虫之验也。

　　卷第四

　　石硫黄

　　石硫黄　味酸，温、大热，有毒。主妇人阴蚀，疽痔，恶血，坚筋骨，除头秃，疗心腹积聚，邪气冷癖在胁，咳逆上气，脚冷疼弱无力，及鼻衄，恶疮，下部 疮，止血，杀疥虫。能化金、银、铜、铁奇物。生东海牧羊山谷中，及太山、河西山，矾石液也。

　　陶隐居云：东海郡属北徐州，而箕山亦有。今第一出扶南林邑。色如鹅子初出壳，名昆仑黄。次出外国，从蜀中来，色深而煌煌。然方用之疗脚弱及痼冷，甚良。《仙经》颇用之。所化奇物并是《黄白术》及合丹法。此云矾石液，今南方则无矾石，恐不必尔。臣禹锡等谨案：吴氏云：硫黄一名石留黄。神农、黄帝、雷公：咸，有毒。医和、扁鹊：苦，无毒。或生易阳，或河西，或五色。黄是潘水石液也，烧令有紫焰者。八月、九月采。治妇人血结。药性论云：石硫黄，君，有大毒。以黑锡煎汤解之，及食宿冷猪肉。味甘，太阳之精，鬼焰居焉，伏炼数般皆传于作者。能下气，治脚弱，腰肾久冷，除冷风顽痹。又云：生用治疥癣，及疗寒热咳逆。炼服主虚损，泄精。箫炳云：硫黄，臣。日华子云：石亭脂、曾青为使，畏细辛、飞廉、铁。壮阳道，治 癖冷气，补筋骨劳损，风劳气，止嗽上气，及下部痔 ，恶疮疥癣，杀腹藏虫，邪魅等。煎余甘子汁，以御其毒也。

　　图经曰：石硫黄，生东海牧羊山谷中，及泰山、河西山，矾石液也。今唯出南海诸蕃。

　　岭外州郡或有，而不甚佳。以色如鹅子初出壳者为真，谓之昆仑黄。其赤色者，名石亭脂，青色者号冬结石，半白半黑名神惊石，并不堪入药。又有一种土硫黄，出广南及荣州，溪涧水中流出。其味辛，性热腥臭。主治疥疮，杀虫毒。又可煎炼成汁，以摸 作器，亦如鹅子黄色。

　　谨按古方书未有服饵硫黄者。《本经》所说功用，止于治疮蚀，攻积聚冷气，脚弱等。

　　而近世遂火炼治为常服丸散，观其制炼服食之法，殊无本源，非若乳石之有论议节度，故服之，其效虽紧，而其患更速，可不戒之。

　　海药谨案：《广州记》云：生昆仑日脚下，颗块莹净，无夹石者良。主风冷虚惫，肾冷，上气，腿膝虚羸，长肌肤，益气力，遗精，痔漏，老人风秘等。并宜烧炼服。仙方谓之黄 砂，能坏五金，亦能造作金色，人能制伏归本色，服而能除万病。如有发动，宜以猪肉、鸭羹、余甘子汤并解之。蜀中雅州亦出，光腻甚好，功力不及舶上来者。雷公云：凡使，勿用青赤色及半白半青、半赤半黑者。自有黄色，内莹净似物命者，贵也。凡用四两，先以龙尾蒿自然汁一镒，东流水三镒，紫背天葵汁一镒，粟遂子茎汁一镒，四件合之搅令匀，一 埚用六一泥固济底下，将硫黄碎之入于埚中，以前件药汁旋旋添入，火煮之汁尽为度，了。再以百部末十两，柳末二斤，一簇草二斤，细锉之，以东流水并药等同煮硫黄二伏时，日满去诸药，取出用熟甘草汤洗了，入钵中研二万币方用。圣惠方：治诸疮 肉如蛇出数寸。用硫黄一两细研，于肉上薄涂之，即便缩。外台秘要：千金疗小儿 耳。硫黄末以粉耳中，日一夜一，瘥止。肘后方：女子阴疮，末硫黄敷之。经验方：大治元脏，气发久冷，腹痛虚泻，应急大效。玉粉丹：生硫黄五两，青盐一两，以上衮细研，以蒸饼为丸如绿豆大。每服五丸，热酒空心服，以食压之。梅师方：治阴生湿 疮。取石硫黄研如粉，敷疮上，日三度。博济方：治阴阳二毒伤寒。

　　一口，先安硫黄铺铛底，次安巴豆，又以硫黄盖之，酽醋半升以来浇之，盏子盖合令紧密，更以湿纸周回固济缝，勿令透气缝，纸干更以醋湿之。文武火熬，常着人守之，候里面巴豆作声，数已半为度，即将铛子离火，便入臼中急捣令细。再以米醋些子，并蒸饼些小，再捣，令冷，可丸如鸡头大。若是阴毒，用椒四十九粒，葱白二茎，水一盏，煎至六分，服一丸；阳毒，用豆豉四十九粒，葱白二茎，水一盏同煎，吞一丸，不得嚼破。孙尚药：治气虚伤冷，暴作水泻，日夜三、二十行，腹痛不止，夏月路行备急。朝真丹：硫黄二两，牛角研令极细，枯白矾半两，同细研匀水浸，蒸饼去水脉了，和丸如梧桐子大，朱砂为衣。每服十五丸至二十丸，米饮、盐汤下。玉亟方：王方平通灵王粉散：洽腰膝，暖水脏，益颜色，其功不可具载。

　　以大火 之。如未伏更煮，以伏为度， 了，研为散，穿地坑一尺二寸，投水于中，待水清，取水和硫黄水，不得多，于 埚中，煎熬令如膏。及用铁钱一面，不着火上，以细砂隔纸，慢抄出硫黄于纸上滴之，自然如玉色，光彩射人，此号为玉粉散，细研，要丸以饭丸如麻子大。空心每日盐汤下十丸，散服亦盐汤调两字，极有效验。余乡人王昭遂合服之，年九十，颜貌如童，夜视细字，力倍常人。太清服炼灵砂法：石硫黄本出波斯国，南明之境，禀纯阳火石之精气而结成，质性通流，含其猛毒。药品之中，号为将军。功能破邪归正，返滞还清，挺立阳精，消阴化魄。丹房镜源：石硫黄，可干汞，诀曰：此硫黄见五金而黑，得水银而赤。

　　又曰黄牙。青霞子：硫黄散癖。

　　衍义曰：石硫黄，今人用治下元虚冷，元气将绝，久患寒泄，脾胃虚弱，垂命欲尽，服之无不效。中病当便已，不可尽剂。世人盖知用而为福，不知用久为祸。此物损益兼行，若俱弃而不用，当仓猝之间，又可缺乎？或更以法制，拒火而又常服者，是亦弗思也。在《本经》则不言如此服食，但专治妇人。不知者，往往更以酒服，其可得乎？或脏中久冷，服之先利。如病热危急，可加丸数服，少则不效，仍如附子、干姜、桂。

　　卷第四

　　雌黄

　　雌黄　味辛、甘，平、大寒，有毒。主恶疮，头秃，痂疥，杀毒虫、虱，身痒，邪气，诸毒，蚀鼻中息肉，下部 疮，身面白驳，散皮肤死肌，及恍惚邪气，杀蜂蛇毒。炼之，久服轻、增年、不老，令人脑满。生武都山谷，与雄黄同山生。其阴山有金，金精熏则生雌黄。采无时。

　　陶隐居云：今雌黄出武都仇池者，谓为武都仇池黄，色小赤。扶南林邑者，谓昆仑黄，色如金而似云母甲错，画家所重。根据此言，既有雌雄之名，又同山之阴阳，于合药盒饭以武都为胜，用之既稀，又贱于昆仑者。《仙经》无单有法，唯以合丹砂、雄黄共飞炼为丹尔。金精是雌黄，铜精是空青，而服空青反胜于雌黄，其义难了。臣禹锡等谨按药性论云：雌黄，君，不入汤服。

　　图经曰：雌黄，生武都山谷，与雄黄同山，其阴山有金，金精熏则生雌黄。今出阶州，以其色如金，又似云母甲错可析者为佳。其夹石及黑如铁色者不可用。或云；一块重四两者，析之可得千重，此尤奇好也。采无时。

