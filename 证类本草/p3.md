<!-- { "loadSidebar": true } -->
　　缠肤腠，莫知救止；渐固膏肓，期于夭折。暨炎晖纪物，识药石之功；云瑞名官，穷诊候之术。草木咸得其性，鬼神无所遁情。刳麝 犀，驱泄邪恶；飞丹炼石，引纳清和。大庇苍生，普济黔首；功侔造化，恩迈财成，日用不知，于今是赖。歧、和、彭、缓，腾绝轨于前；李、华、张、吴，振英声于后。昔秦政煨燔，兹经不预；永嘉丧乱，斯道尚存。梁·陶景雅好摄生，研精药术。以为《本草经》者，神农之所作，不刊之书也。惜其年代浸远，简编残蠹，与桐、雷众记，颇或 驳与言撰缉，勒成一家，亦以雕琢经方，润色医业。然而时钟鼎峙，闻见阙于殊方，事非佥议，诠释拘于独学。至如重建平之防己，弃槐里之半夏。秋采榆人，冬收云实。谬粱米之黄、白，混荆子之牡、蔓；异繁蒌于鸡肠，合由跋于鸢尾。防葵、野狼毒、妄曰同根；钩吻、黄精，引为连类。铅锡莫辨，橙、柚不分。凡此比例，盖亦多矣。自时厥后，以迄于今。虽方技分镳，名医继轨，更相祖述，罕能厘正。乃复采杜蘅于及己，求忍冬于络石；舍陟厘而取 藤，退飞廉而用马蓟。承疑行妄，曾无有觉；疾瘵多殆，良深慨叹。既而朝议郎行右监门府长史骑都尉臣苏恭，摭陶氏之乘违，辨俗用之纰紊，遂表请修定，深副圣怀。乃诏太尉扬州都督监修国史上柱国赵国公臣无忌、太中大夫行尚药奉御，臣许孝崇等二十二人，与苏恭详撰。窃以动植形生，因方舛性，春秋节变，感气殊功。离其本土，则质同而效异；乖于采摘，乃物是而时非。名实既爽，寒温多谬。用之凡庶，其欺已甚；施之君父，逆莫大焉。于是上禀神规，下询众议；普颁天下，营求药物。羽、毛、鳞、介，无远不臻，根、茎、花、实，有名咸萃。遂乃详探秘要，博综方术。《本经》虽阙，有验必书；《别录》虽存，无稽必正。考其同异，择其去取。铅翰昭章，定群言之得失；丹青绮焕，备庶物之形容。撰本草并图经、目录等，凡成五十四卷。（臣禹锡等谨按蜀本草序作五十三卷，及唐英公《进本草表》云：勒成本草二十卷，目录一卷，药图二十五卷，图经七卷，凡五十三卷。又英公序云：撰本草并图经、目录等，凡成五十三卷，据此三者，合作五十三卷。又据李含光《本草音义》云：正经二十卷，目录一卷，又别立图二十五卷，目录一卷，图经七卷，凡五十四卷。二说不同，今并注之。）庶以网罗为古，开涤耳目，尽医方之妙极，拯生灵之性命。传万祀而无昧，悬百王而不朽。

　　卷第一

　　梁·陶隐居序

　　隐居先生，在乎茅山岩岭之上，以吐纳余暇，颇游意方技，览本草药性，以为尽圣人之心，故撰而论之。旧说皆称《神农本经》，余以为信然。昔神农氏之王天下也，画八卦，以通鬼神之情；造耕种，以省杀生之弊；宣药疗疾，以拯天伤之命。此三道者，历众圣而滋彰。文王、孔子、彖、象繇、辞，幽 人天。后稷、伊芳尹，播厥百谷，惠被群生。岐、黄、彭、扁，振杨辅导，恩流含气。并岁逾三千，民到于今赖之。但轩辕以前，文本未传，如六爻指垂，画象稼穑，即事成迹。至于药性所主，当以识识相因，不尔，何由得闻。至乎桐、雷，乃着在于编简，此书应与《素问》同类，但后人多更修饰之尔。秦皇所焚，医方、卜术不预，故犹得全录。而遭汉献迁徙，晋怀奔迸，文籍焚靡，（臣禹锡等谨按蜀本作KT ，音糜。）千不遗》《神农本草》三卷。又据《本经》陶序后朱书云：《本草经》卷上、卷中、卷下。卷上注云：序药性之源本，论病名之形诊；卷中云：玉石、草、木三品；卷下云：虫兽、果、菜、米食三品。即不云三卷外别有序录，明知韩保所云：承据误本，妄生曲说，今当从三卷为正。）

　　是其《本经》。所出郡县，乃后汉时制，疑仲景、元化等所记。又云有《桐君采药录》，说其花叶形色。《药对》四卷，论其佐使相须，魏、晋以来，吴普、（臣禹锡等谨按蜀本注：普，广陵人也，华佗弟子。撰《本草》一卷。）李当之（臣禹锡等谨按蜀本注云：华佗弟子。修神农旧经，而世少行用。）等，更复损益。或五百九十五，或四百四十一，或三百一十九；或三品混糅，冷、热舛错，草、石不分，虫、兽无辨；且所主治，互有得失，医家不能备见，则识智有浅深。今辄苞综诸经，研括烦省，以《神农本经》三品，合三百六十五为主，又进名医副品，亦三百六十五，合七百三十种。精粗皆取，无复遗落，分别科条，区畛（音轸）物类，兼注铭（音瞑）时用，土地所出，及仙经道术所须，并此序录，合为七卷。虽未足追踵前良，盖亦一家撰制。吾去世之后，可贻诸知音尔。

　　本草经卷上（序药性之源本，论病名之形诊，题记品录，详览施用。）

　　本草经卷中（玉石、草、木三品。）

　　本草经卷下（虫兽、果、莱、米食三品，有名未用三品。）

　　右三卷，其中、下二卷，药合七百三十种，名别有目录，并朱、墨杂书并子注，今大书分为七卷。（唐本注《汉书·艺文志》有黄帝内、外经。班固论云：经方者，本草石之寒温，原疾病之深浅。乃班固论经方之语，而无本草之名。唯粱《七录》有《神农本草》三卷，陶据此以别录加之为七卷。序云三品混糅，冷热舛错，草、石不分，虫、兽无辨；岂使草木同品，虫兽共条，披览既难，图绘非易。今以序为一卷，例为一卷，玉石三品为三卷，草三品为六卷，木三品为三卷，禽兽为一卷，虫鱼为一卷，果为一卷，莱为一卷，米谷为一卷，有名未用为一卷，合二十卷。其十八卷中，药合八百五十种，三百六十一种“本经”，一百八十一种“别录”，一百一十五种“新附”，一百九十三种“有名未用”。）

　　上药一百二十种为君，主养命以应天，无毒，多服、久服不伤人。欲轻身益气，不老延年者，本上经。

　　中药一百二十种为臣，主养性以应人，无毒、有毒，斟酌其宜。欲遏病补虚羸者，本中经。

　　下药一百二十五种为佐使，主治病以应地，多毒，不可久服。欲除寒热邪气、破积聚、愈疾三品合三百六十五种，法三百六十五度，一度应一日以成一岁，倍其数，合七百三十名也。

　　百录》之文也，当作墨书矣。盖传写浸久，朱、墨错乱之所致耳。遂令后世览之者，捃摭此类，以谓非神农之书，乃后人附托之文者，率以此故也。）

　　上本说如此。今按上品药性，亦皆能遣疾，但其势力和浓，不为仓猝之效，然而岁月常服，必获大益，病既愈矣，命亦兼申。天道仁育，故云应天。一百二十种者，当谓寅、卯、辰、巳之月，法万物生荣时也。

　　中品药性，疗病之辞渐深，轻身之说稍薄，于服之者祛患当速，而延龄为缓。人怀性情，故下品药性，专主攻击，毒烈之气，倾损中和，不可常服，疾愈即止。地体收杀，故云应地。

　　凡合和之体，不必偏用之，自随人患，参而共行。但君臣配隶，根据后所说，若单服之者，所不论尔。

　　药有君、臣、佐、使，以相宣摄。合和宜用一君、二臣、三佐、五使；又可一君、三臣、九佐、使也。

　　上本说如此，今按用药，犹如立人之制，若多君少臣，多臣少佐，则气力不周也。而检仙经、世俗者方，亦不必皆尔。大抵养命之药则多君，养性之药则多臣，疗病之药则多佐；犹根据本性所主，而兼复斟酌，详用此者益当为善。又恐上品君中，复各有贵贱，譬如列国诸侯，虽并得称制，而犹归宗周；臣佐之中，亦当如此。所以门冬、远志，别有君臣；甘草国老，大黄将军，明其优劣，皆不同秩。自非农歧之徒，孰敢诠正，正应领略轻重，为其分剂也。

　　药有阴阳配合，（臣禹锡等谨按蜀本注云：凡天地万物，皆有阴阳、大小，各有色类，寻究其理，并有法象。故毛羽之类，皆生于阳而属于阴；鳞介之类，皆生于阴而属于阳。所以空青法木，故色青而主肝；丹砂法火，故色赤而主心；云母法金，故色白而主肺；雌黄法土，故色黄而主脾；磁石法水，故色黑而主肾。余皆以此推之，例可知也。）子母兄弟，（臣禹锡等谨按蜀本注云：若榆皮为母，浓朴为子之类是也。）根茎花实，草石骨肉。有单行者，有相须者，有相使者，有相畏者，有相恶者，有相反者，有相杀者。凡此七情，合和视之，当用相须、相使者良，勿用相恶、相反者。若有毒宜制，可用相畏、相杀者；不尔，勿合用也。（臣禹锡等谨按蜀本注云：凡三百六十五种，有单行者七十一种，相须者十二种，相使者九十种，相畏者七十八种，相恶者六十种，相反者十八种，相杀者三十六种。凡此七情，合和视之。）

　　上本说如此。今按其主疗虽同，而性理不和，更以成患。今检旧方用药，亦有相恶、相反者，服之乃不为害。或能有制持之者，犹如寇、贾辅汉，程、周佐吴，大体既正，不得以私情为害。虽尔，恐不如不用。今仙方甘草丸，有防己、细辛，俗方玉石散，用栝蒌、干姜，略举大体如此。其余复有数十条，别注在后。半夏有毒，用之必须生姜，此是取其所畏，以相制尔。其相须、相使者，不必同类，犹如和羹、调食鱼肉，葱、豉各有所宜，共相宣发也。

　　药有酸、咸、甘、苦、辛五味，又有寒、热、温、凉四气，及有毒、无毒。阴干、曝干，采造时月生熟，土地所出，真伪陈新，并各有法。

　　上本说如此。又有分剂称两，轻重多少，皆须甄别。若用得其宜，与病相会，入口必愈，身安寿延；若冷热乖衷，真假非类，分两违舛，汤丸失度，当瘥反剧，以至殒命。医者意也，古之所谓良医者，盖善以意量得其节也。谚云：俗无良医，枉死者半；拙医疗病，不如不疗。喻如宰夫，以鳝（音善）鳖为 羹，食之更足成病，岂充饥之可望乎？故仲景云：“如此死者，愚医杀之也。”药性有宜丸者，宜散者，宜水煮者，宜洒渍者，宜膏煎者，亦有一物兼宜者，亦有不可入汤上本说如此。又按：病有宜服丸者，服散者，服汤者，服酒者，服膏煎者，亦兼参用，察病之源，以为其制也。

　　欲疗病，先察其源，先候病机，五脏未虚，六腑未竭，血脉未乱，精神未散，服药必活。

　　若病已成，可得半愈。病势已过，命将难全。

