<!-- { "loadSidebar": true } -->
　　陶隐居云：长子县属上党郡，临淄县属青州。俗方及《仙经》并无用此者。唐本注云：此石同石膏而浓大，纵理而长，纹似马齿，今均州辽 山有之，土人以为理石者，是长石也。

　　图经曰：长石，生长子山谷及泰山、临淄，今唯潞州有之。纹如马齿，方而润泽，玉色。

　　此颇似石膏，但浓大，纵理而长，为别耳。采无时。谨按《本经》理石、长石，二物二条，其味与攻效亦别。又云理石如石膏，顺理而细。陶隐居云：理石亦呼为长理石。苏恭云：理石皮黄赤，肉白，作斜理，不似石膏，市人刮去皮，以代寒水石，并当 石。今灵宝丹用长、理石为一物。医家相承用者，乃似石膏，与今潞州所出长石无异，而诸郡无复出理石，医方亦不见单用，往往呼长石为长理石。又市中所货寒水石，亦有带黄赤皮者，不知果是理石否？

　　卷第四

　　马衔

　　无毒。主难产，小儿痫。产妇临产时手持之，亦煮汁服一盏，此马勒口铁也。《本经》马条注中，已略言之。（今附）

　　臣禹锡等谨按本经难产通用药云：马衔，平。日华子云：古旧铤者好，或作医士针也。

　　今据《本经》马条注中都无说马衔之事，不知此《经》所言何谓？今姑存云。

　　图经文具铁条下。

　　圣惠方：治马喉痹，喉中深肿连颊，壮热吐气数者。用马衔一具，水三大盏，煎取一盏半，

　　卷第四

　　砺石

　　无毒。主破宿血，下石淋，除症结，伏鬼物恶气。一名磨石。烧赤热投酒中，饮之。

　　即今磨刀石，取 ，敷蠼 溺疮，有效。又不欲人蹋之，令人患带下，未知所由。又有越砥石，极细，磨汁滴目，除障暗，烧赤投酒中，破血瘕痛。功状极同，名又相近，应是砺矣。

　　《禹贡》注云：砥细于砺，皆磨石也。（新补 见陈藏器。）

　　卷第四

　　石花

　　味甘，温，无毒。酒渍服。主腰脚风冷，与殷孽同。一名乳花。

　　唐本注云：三月、九月采之。乳水滴水上，散如霜雪者，出乳穴堂中。唐本先附臣禹锡等谨按日华子云：石花，治腰膝及壮筋骨，助阳。此即洞中石乳滴下凝结者。

　　图经文具石钟乳条下。

　　衍义曰：石花，白色，圆如覆大马杓，上有百十枝，每枝各槎牙，分歧如鹿角。上有细纹起，以指撩之，铮铮然有声。此石花也，多生海中石上，世亦难得，家中有一本，后又于大相国宫中见一本，其体甚脆，不禁触击。本条所注皆非。

　　卷第四

　　桃花石

　　桃花石　味甘，温，无毒。主大肠中冷，脓血痢。久服令人肌热，能食。

　　唐本注云：出申州钟山县，似赤石脂，但舐之不着舌者为真。（唐本先附。）臣禹锡等谨按蜀本云：令人肥悦能食。南海药谱云：其状亦似紫石英，若桃花，其润且光而重，目之可爱是也。

　　图经曰：桃花石，《本经》不载所出州土。注云：出申州钟山县。今信州亦有之。形块似赤石脂、紫石英辈。其色似桃花，光润而体重，以舐之不着舌者为佳。采无时。陶隐居解赤石脂云：用义阳者，状如豚脑，色鲜红可爱。苏恭以为非是，即桃花石也。久服肥人，土人亦以疗痢，然则功用亦不相远矣。

　　衍义曰：桃花石，有赤、白两等。有赤地淡白点，如桃花片者，有淡白地、有淡赤点，如桃花片者。人往往镌磨为器用，今人亦罕服食。

　　卷第四

　　光明盐

　　味咸，甘，平，无毒。主头面诸风，目赤痛，多眵泪。生盐州五原盐池下，凿取之，大者如升，皆正方光彻。一名石盐。（唐本先附）

　　臣禹锡等谨按蜀本注云：亦呼为圣石。

　　图经文具食盐条下。

　　卷第四

　　石床

　　味甘，温，无毒。酒渍服，与殷孽同一名乳床，一名逆石。唐本注云：陶谓孔公孽即乳床，非也。二孽在上，床、花在下，性体虽同，上下有别。钟乳水下凝积，生如笋状，渐长，久与上乳相接为柱也。出钟乳堂中。采无时。（唐本先附）臣禹锡等谨按日华子云：石笋即是石乳下凝滴长者，与石花功同，一名石床。

　　图经文具石钟乳条下。

　　卷第四

　　肤青

　　味辛、咸，平，无毒。主蛊毒及蛇、菜、肉诸毒，恶疮。不可久服，令人瘦。一名推青，一名推石。生益州川谷。

　　陶隐居云：俗方及《仙经》并无用此者，亦相与不复识。

　　卷第四

　　玛瑙

　　味辛，寒，无毒。主辟恶，熨目赤烂，红色似玛瑙，亦美石之类，重宝也。生西国玉石间，来中国者皆以为器，亦云玛瑙珠。是马口中吐出，多是胡人谬言，以贵之耳。（新补见陈藏器。）

　　陈藏器：玛瑙出日本国，用砑木不热为上，砑木热非真也。

　　衍义曰：玛瑙，非石、非玉，自是一类。有红、白、黑色三种，亦有其纹如缠丝者，出西裔佳。彼土人小者碾为好玩之物，大者碾为器。今古方入药，绝可用。此物，西方甚重，故佛经多言之。其马口吐出，既知谬言，不合编入。

　　卷第四

　　太阴玄精

　　太阴玄精　味咸，温，无毒。主除风冷，邪气湿痹，益精气，妇人痼冷、漏下，心腹积聚冷气，止头疼，解肌。其色青白、龟背者良，出解县。（今附）

　　图经曰：太阴玄精，出解县，今解池及通、泰州积盐仓中亦有之。其色青白、龟背者佳。

　　采无时。解池又有盐精，味更咸苦，青黑色，大者三、二寸，形似铁铧嘴，三月、四月采。亦主除风冷，无毒。又名泥精，盖玄精之类也。古方不见用者，近世补药及治伤寒多用之。其着者，治伤寒三日，头痛，壮热，四肢不利。正阳丹：太阴玄精、硝石、硫黄各二两， 砂一两，四物都细研，入瓷瓶子中，固济以火半斤，于瓶子周一寸， 之，约近半日，候药青紫色，住火。待冷取出，用腊月雪水拌令匀湿，入瓷罐子中，屋后北阴下阴干。又入地埋二七日，取出细研，以面糊和为丸，如鸡头实大。先用热水浴后，以艾汤研下一丸。以衣盖，汗出为瘥。

　　唐本余：近地亦有，色赤、青白，片大不佳。沈存中云：大卤之地，即生阴精石。

　　衍义曰：太阴玄精石，合他药，涂大风疾，别有法。阴证伤寒，指甲、面色青黑，六脉沉细而疾，心下胀满、结硬、燥渴，虚汗不止，或时狂言，四肢逆冷，咽喉不利，腹疼，亦须佐他药兼之。《图经本草》已有法，唯出解州者良。

　　卷第四

　　车辖

　　无毒。主喉痹及喉中热塞。烧令赤投酒中，及热饮之。（今附）

　　图经文具铁条下。

　　圣惠方：治妊娠咳嗽。以车 一枚，烧令赤，投酒中，候冷冻饮料之。外台秘要，治小儿大便失血。车 一枚，烧令赤，纳水中，服之。

　　卷第四

　　南恩洲石蛇

　　南恩洲石蛇　图经曰：石蛇，出南海水旁山石间，其形盘屈如蛇也，无首尾，内空，红紫色，又似车螺，不知何物所化？大抵与石蟹同类，功用亦相近。尤能解金石毒，以左盘者良。采无时。味咸，性平，无毒。

　　衍义曰：石蛇，《本经》不收，始自《开宝本草》添附。其色如古墙上土，盘结如楂梨大，中空，两头巨细一等，无盖，不与石蟹同类。蟹则真蟹也，蛇非真蛇也。今人用之绝少。

　　卷第四

　　兖州黑羊石

　　兖州黑羊石　图经曰：黑羊石，生兖州宫山之西。味淡，性热，解药毒。春中掘地采之，以黑色有墙壁光莹者为上。

　　卷第四

　　兖州白羊石

　　图经曰：白羊石，生兖州白羊山。味淡，其性：熟用即大热，生用即凉。解众药毒。春中掘一种唐本余

　　卷第四

　　银膏

　　味辛，大寒，主热风，心虚惊痫，恍惚，狂走，膈上热，头面热风冲心上下，安神定，镇心明目，利水道，治人心风、健忘。其法以白锡和银箔及水银合成之。亦堪补牙齿缺落，又当凝硬如银，合炼有法。

　　四十种陈藏器余

　　卷第四

　　天子田三推犁下土

　　无毒。主惊悸癫邪，安神定魄，强志。入官不惧，利见大官，宜婚市。王者所封五色土亦其次焉。以前主病正尔，水服，余皆藏宝。

　　卷第四

　　社坛四角土

　　牧宰临官，自取以涂门户，主盗不入境，今郡县皆有社坛也。

　　卷第四

　　土地

　　主敛万物毒。人患发背者，掘地为孔，一头旁通取风，以穴大小可肿处，仰卧穴上，令痈入穴孔中吸之，作三、五个，觉热即易，仍以物藉他处。又人卒患急黄，热盛欲死者，于沙土中掘坎，斜埋患人，令头出土上，灌之，久乃出，曾试有效，当是土能收摄热也。

　　又人患丹石发肿，以肿处于湿地上卧熨之，地热易之。

　　卷第四

　　市门土

　　无毒。主妇人易产，取土临月带之。又临月产时，取一钱匕末，酒服之。又捻为丸，小儿于苦瓠中作白龙乞儿。此法，崔知悌方，文多不录。

　　卷第四

　　自然灰

　　主白癜风、 疡，重淋取汁，和醋。先以布揩白癜风破敷之，当为创勿怪。能软琉璃玉石如泥，至易雕刻，及浣衣令白。洗恶疮疥癣验于诸灰。生海中，如黄土。《南中异物志》云：自然灰生南海畔，可浣衣，石得此灰即烂，可为器。今玛瑙等形质异者，先以此灰埋之令软，然后雕刻之也。

　　卷第四

　　铸钟黄土

　　无毒。主卒心痛，疰忤恶气。置酒中温服之，弥佳也。

　　卷第四

　　户垠下土

　　无毒。主产后腹痛，末一钱匕，酒中热服之。户者，门之别名也。新注云：和雄雀粪，暖酒服方寸匕。治吹奶效。

　　卷第四

　　铸铧锄孔中黄土

　　主丈夫阴囊湿痒，细末摸之，亦去阴汗最佳。

　　卷第四

　　瓷中里白灰

　　主游肿，醋磨敷之。瓷器物初烧时，相隔皆以灰为泥，然后烧之。 ，瓷也，但看里有，即收之。

　　卷第四

　　弹丸土

　　无毒。主难产。末一钱匕，热酒调服之，大有功效也。

　　卷第四

　　执日取天星上土

　　和柏叶、薰草，以涂门户，方一尺，盗贼不来。《抱朴子》亦云有之。

　　卷第四

　　大甑中蒸土

　　一两，硕热坐卧其上，取病处热彻汗遍身，仍随疾服药。和鼠壤用亦得。

　　卷第四

　　鼢鼠壤堆上土

　　苦酒和为泥，敷肿极效。又云：鬼疰气痛，取土以秫米甘汁搜作饼，烧令热，以物裹熨痛处。凡鼢鼠，是野田中尖嘴鼠也。

　　卷第四

　　冢上土及砖石

