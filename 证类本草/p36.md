<!-- { "loadSidebar": true } -->
　　主温疫。五月一日取之，瓦器中盛。埋之着门外阶下，合家不患时气。又正月朝早将物去冢头，取古砖一口，将咒要断，一年无时疫，悬安大门也。

　　卷第四

　　桑根下土

　　搜成泥饼，敷风肿上，仍灸三、二十壮，取热通疮中。又，人中恶风水，肉肿一个瘥，以土碗灸二百壮，当下黄水，即瘥也。

　　卷第四

　　春牛角上土

　　收置户上，令人宜田。

　　卷第四

　　土蜂窠上细土

　　主肿毒，醋和为泥敷之。亦主蜘蛛咬。土蜂者，在地土中作窠者是。

　　卷第四

　　载盐车牛角上土

　　主恶疮，黄汁出不瘥，渐胤者。取土封之即止。牛角，谓是车边脂角也，好用。

　　卷第四

　　驴溺泥土

　　主蜘蛛咬。先用醋泔汁洗疮，然后泥敷之。黑驴弥佳，浮汁洗之更好。

　　卷第四

　　故鞋底下土

　　主人适佗方，不伏水土，刮取末和水服之。不伏水土与诸病有异，即其状也。

　　卷第四

　　鼠壤土

　　主中风筋骨不遂，冷痹骨节疼，手足拘急，风掣痛，偏枯死肌。多收取曝干用之。

　　卷第四

　　屋内墉下虫尘土

　　治恶疮久不瘥，干敷之，亦油调涂之。

　　卷第四

　　鬼屎

　　主人马反花疮，刮取和油涂之。生阴湿地，如屎，亦如地钱，黄白色。

　　卷第四

　　寡妇床头尘土

　　主人耳上月割疮，和油涂之效也。

　　卷第四

　　床四脚下土

　　主 犬咬人，和成泥敷疮上，灸之一七壮。疮中得大毛者愈。 犬，狂犬也。

　　卷第四

　　瓦甑

　　主魇寐不寤，覆人面疾打破之，觉。好魇及无梦，取火烧死者，灰着枕中、履中即止

　　卷第四

　　甘土

　　无毒。主去油垢。水和涂之，洗腻服，如灰。及主草叶诸菌毒，热汤末和之。出安西及东京龙门，土底澄取之。

　　卷第四

　　二月上壬日取土

　　泥屋四角 大宜蚕也。

　　卷第四

　　柱下土

　　无毒。主腹痛暴卒者，末服方寸匕。

　　卷第四

　　胡燕窠内土

　　无毒。主风瘙瘾疹，末，以水和敷之。又巢中草，主卒溺血，烧为灰，饮服。

　　又主恶刺疮，及浸淫疮绕身至心者死，亦用之。

　　卷第四

　　道中热尘土

　　主夏中热 死，取土积死人心。其死非为遇热，亦可以蓼汁灌之。

　　卷第四

　　正月十五日灯盏

　　令人有子。夫妇共于富家局会所盗之，勿令人知之，安卧床下，当月有娠

　　卷第四

　　仰天皮

　　无毒。主卒心痛、中恶，取人膏和作丸，服之一七丸。人膏者，人垢汗也，揩取。仰天皮者，是中庭内停污水后，干地皮也，取卷起者。一名掬天皮，亦主人、马反花疮，和油涂之佳。

　　卷第四

　　蚁穴中出土

　　取七枚如粒，和醋搽狐刺疮。

　　卷第四

　　古砖

　　热烧之，主下部久患白痢脓泄下，以物裹上坐之。入秋小腹多冷者。亦用此古砖煮汁服之，主哕气。又令患处熨之三、五度，瘥。又主妇人带下五色，俱治之。取黄砖石烧令微赤热，以面、五味和作煎饼七个，安砖上，以黄瓜蒌敷面上，又以布两重，患冷病患坐上，令药气入腹，如熏之有虫出如蚕子，不过三、五度瘥。

　　卷第四

　　富家中庭土

　　七月丑日，取之泥灶，令人富，勿令人知。

　　卷第四

　　百舌鸟窠中土

　　末和酽醋，敷蚯蚓及诸恶虫咬疮。

　　卷第四

　　猪槽上垢及土

　　主难产，取一合和面半升，乌豆二十颗，煮取汁服之。

　　卷第四

　　故茅屋上尘

　　无毒。主老嗽。取多年烟火者，拂取上尘，和石黄、款冬花、妇人月经衣带为末，以水和涂于茅上，待干，纳竹筒子中，烧一头，以口吸之入咽喉，数数咽之，无不瘥也。

　　卷第四

　　诸土有毒

　　怪曰 羊掘土见之，不可触，已出上土部。土有气，触之令人面黄色，上气身肿。掘土处慎之，多断地脉，古人所忌。地有仰穴，令人移也。

　　卷第五

　　己酉添加衍义

　　卷第五

　　伏龙肝

　　味辛，微温。主妇人崩中，吐下血，止咳逆，止血，消痈肿毒瓦斯。

　　陶隐居云：此灶中对釜月下黄土也。取捣筛，合葫涂痈，甚效。以灶有神，故号为伏龙肝。

　　并以迂隐其名尔。今人又用广州盐城屑，以疗漏血，瘀血，亦是近耳之土，兼得火烧之义也。臣禹锡等谨按药性论云：伏龙肝，单用亦可，味咸，无毒。末与醋调涂痈肿。萧炳云：釜月中墨，一名釜脐上墨。陈藏器云：灶中土及四交道土，合末以饮儿，辟夜啼。日华子云：伏龙肝，热，微毒。治鼻洪，肠风，带下，血崩，泄精，尿血，催生下胞及小儿夜啼。

　　图经文具锻石条下。

　　雷公云：凡使，勿误用灶下土。其伏龙肝，是十年以来灶额内火气积，自结如赤色石，中黄，其形貌八棱，取得后细研，以滑石水飞遇两遍，令干，用熟绢裹却，取子时安于旧额内一伏时，重研了用。圣惠方：治小儿脐疮久不瘥，用伏龙肝敷之。外台秘要：救急治心痛，冷热。伏龙肝末，煮水服方寸匕，若冷，以酒服，又方：治痈肿。伏龙肝以蒜和作泥涂，用布上贴之，如干，则再易。千金方：治风痱者，卒不能语，口噤，手足不遂而强直方：伏龙肝五升，以水八升，和搅取汁饮之，能尽为善。又方：治诸腋臭。伏龙肝烧作泥敷之，立瘥。

　　又方：治鬼魇不悟，取伏龙肝末鼻中。又方：治中风，心烦恍惚，或腹中痛满，或时绝而复苏者。取釜下土五升，捣末，以冷水八升和之，取汁尽服之。口已噤者，强开以筒灌之，使得下入，便愈，甚效。又方：发背欲死方：伏龙肝末，以酒调，浓敷其上，疮口干即易，不日平复。又方：小儿卒重舌。釜下土，苦酒和涂舌下。又方：灸疮痛肿，急痛。灶中黄土水煮，令热淋渫之，即良。千金翼：治狂癫不识人。以水服伏龙肝方寸匕，日进三。肘后方：治诸疽发背及乳房。釜下土捣取末，鸡子中黄和涂之，佳。简要济众：治小儿丹毒从脐中起方：伏龙肝是年深灶下黄土，研为末，以屋漏水和如糊，敷患处，干即再敷，以瘥为度，用新汲水调亦得。广利方治吐血，鼻衄不止。伏龙肝半升，以新汲水一大升淘取汁，和蜜顿服。伤寒类要：妊娠熟病方：以水调伏龙肝一鸡子许服之。又方：妊娠遭时疫热病，令子不堕。灶下土，水和涂脐，干又涂之，以酒调亦妙。十全博救方：治子死腹中，其母气欲绝，不出方：伏龙肝三钱匕，以水调下，其土当儿头上戴出，甚妙。子母秘录：小儿赤游，行于身上下，至心即死。伏龙肝末，和鸡子白涂，干即易。又方：小儿尿灰疮。伏龙肝和鸡子白涂之。产宝：治胞衣不出。取灶下土一寸，研碎，用好醋调令相得，纳于脐中。续取甘草汤三、四合服之，出。贾相公进过牛经，牛类、血者。取灶中黄土二两，酒一升，煎候冷灌之，立瘥。杨氏产乳：疗患时行，令胎不损。伏龙肝末和水服，涂脐方寸，干即易。丹房镜源云：伏龙肝或经十年者，灶下掘深一尺下，成片紫瓷者可用。伏砂缩贺，妙。贺者，锡也。

　　衍义曰：伏龙肝，妇人血露，蚕砂一两炒，伏龙肝半两，阿胶一两，同为末，温酒调，空肚服二、三钱，以知为度。本条中有东壁土，陈藏器云：取其东壁土，久干也。今详之：南壁土日者太阳真火，故治瘟疟。或曰：何不取午盛之时南壁土，而取日初出东壁土者，何也？火生之时，其气壮。故《素问》云：少火之气壮。及其当午之时，则壮火之气衰，故不取，实用此义。或曰：何以知日者太阳真火？以水精珠，或心凹铜鉴，向日射之，以艾承接其光向聚处，火出，故知之。

　　卷第五

　　锻石

　　锻石　味辛，温。主疽疡，疥瘙，热气，恶疮，癞疾，死肌，堕眉，杀痔虫，去黑子息肉，疗髓骨疽。一名恶灰，一名希灰。生中山川谷。

　　陶隐居云：中山属代郡。今近山生石，青白色，作灶烧竟，以水沃之，即热蒸而解末矣。

　　性至烈，人以度酒饮之，则腹痛下痢，疗金疮亦甚良。俗名石垩。古方多以构冢，用捍水而辟虫。故古冢中水，洗诸疮，皆即瘥。唐本注云：《别录》及今人用疗金疮，止血，大效。若五月五日采蘩蒌、葛叶、鹿活草、槲叶、芍药、地黄叶、苍耳叶、青蒿叶合锻石，捣为团如鸡卵，曝干末，以疗疮生肌，大神验。今按：别本注云：烧青石为灰也，有两种：风化，水化。风化为胜。臣禹锡等谨按蜀本云：有毒，堕胎。药性论云：锻石，治 疥，蚀恶肉，不入汤服。止金疮血，和鸡子白，败船茹，甚良。日华子云：味甘，无毒。生肌长肉，止血，并主白癜， 疡，瘢疵等。疗冷气，妇人粉刺，痔 疽疮，瘿赘疣子。又，治产后阴不能合，浓煎汁熏洗。解酒味酸，令不坏，治酒毒，暖水藏，倍胜炉灰。又名 石。

　　图经曰：锻石，生中山川谷，今所在近山处皆有之。此烧青石为灰也，又名石 。有两种：水化。风化者，取 了石，置风中自解，此为有力。水化者以水沃之，则热蒸而解，力差劣古方多用合百草团末，治金创殊胜。今医家或以腊月黄牛胆，取汁搜和，却纳胆中，挂之当风百日，研之更胜草叶者。又败船茹灰刮取用亦同。又冬灰，生方谷川泽。浣衣黄灰，烧诸蒿藜积聚炼作之。今用灰多杂薪蒸，乃不善，唯桑薪灰，纯者入药绝奇。古方以诸灰杂锻石熬煎，以点疣、痣、黑子等，丹灶亦用之。又 铁灶中灰，主坚积，古方二车丸用之。灶中封釜月下黄土，名伏龙肝。灶额上墨，名百草霜，并主消化积滞，今人下食药中多用之。铛下墨、梁上尘，并主金创。屋尘煤，治齿龈肿出血。东壁土，主下部疮，脱肛，皆医家常用，故并见此。伤寒黑效丸，用釜底墨、灶突墨、梁上尘三物，同合诸药，盖其功用，亦相近矣。

