<!-- { "loadSidebar": true } -->
　　雷公云：凡使，用醋浸一宿，漉出待干，下火 ，令腥秽气出，用瓶盛着，密盖，放冷，拭上灰，令净，细研用。圣惠方：治蝼蛄咬人。用锻石醋和涂之。又方：治大肠久积虚冷，每因大便脱肛，挪不得入方：炒锻石令热，故帛裹，坐其上，冷即易之。外台秘要：元希声侍郎治卒发疹秘验方：锻石随多少，和醋、浆水调涂，随手即减。千金方：治眉发髭落。锻石三升，上以水拌令匀，焰火炒令焦，以绢袋贮，使好酒一斗渍之，密封，冬十四日，春秋七日。取服一合，常令酒气相接，服之百日，即新髭发生，不落。又方：治 疮。取古冢中锻石，敷浓调涂之。肘后方：治产后阴道开不闭。锻石一斗熬之，以水二斗投灰中，适寒温，入水中坐，须臾更作。又方：治汤火灼疮。锻石细筛，水和涂之，干即易。又方：治金刃所伤，急以锻石裹之，既止痛，又速愈。无锻石，灰亦可用，疮若深，未宜速合者，以滑石敷之。经验方：治蚯蚓虫咬，其形如大风，眉须皆落。以锻石水浸身亦良。梅师方：治产后阴肿，下脱肠出，玉门不闭。取锻石一斗，熬令黄，以水三斗投灰中，放冷澄清，取一斗三升暖洗。

　　又方：治金疮止速瘥方：炒锻石和鸡子白，和丸如弹子大，炭火 赤，捣末，以敷疮上，立瘥。孙用和：治误吞金银或钱，在腹内不下方：锻石一杏核大，硫黄一皂子大，同研为末，酒调下，不计时候服。孙真人食忌：治疥淋，锻石汁洗之。又方：去靥子。取锻石，炭上熬令热，插糯米于灰上。候米化，即取米点之。斗门方治刀斧伤。用锻石上包，定痛止血佳，瘥。又方：治中风，口面斜。向右即于左边涂之，向左即于右边涂之，候才正如旧，即须以水洗下，大妙。崔氏治血痢十年方：锻石三升熬令黄，以水一斗搅令清澄。一服一升，日三服。抱朴子内篇：古大墓中多锻石汁，夏月行人有疮者，见墓中清水，用自洗浴，疮自愈。于是诸病者闻之，悉住洗之，传有人饮之以中病。新唐书《李百药传》：百药劝杜伏威朝京师，既至历阳中，悔欲杀之，饮以锻石酒，因大利，顿欲死，既而宿病皆愈。丹房镜源云：锻石伏硫黄，去锡上晕，制雄黄，制 砂可用之。

　　衍义曰：锻石，水调一盏，如稠粥，拣好糯米粒全者，半置灰中，半灰外。经宿，灰中米色如水精。若人手面上有黑 子及纹刺，先微微以针头拨动，置少许如水精者于其上，经半日许，汁自出，剔去药不用，且不得着水，三、二日愈。又，取新硬锻石一合，以醋炒，调如泥，于患偏风牵口 邪人口唇上，不患处一边涂之，立便牵正。

　　卷第五

　　石

　　 石　味辛、甘，大热、生温、熟热，有毒。主寒热，鼠 ，蚀疮，死肌，风痹，腹中坚，癖邪气，除热，明目，下气，除膈中热，止消渴，益肝气，破积聚，痼冷腹痛，去鼻中息肉。久服令人筋挛。火炼百日，服一刀圭。不炼服，则杀人及百兽。一名青分石，一名立制石，一名固羊石，一名白 石，一名太白石，一名泽乳，一名食盐。生汉中山谷及少室。采无时。（得火良，棘针为之使，恶马目毒公、 屎、虎掌、细辛，畏水。）

　　陶隐居云：今蜀汉亦有，而好者出南康南野溪及彭城界中、洛阳南堑，常取少室。生石，纳水中令水不冰，如此则生亦大热。今以黄土泥包，炭火烧之，一日一夕，则解碎可用，疗冷结为良。丹方及黄白术多用之，此又湘东新宁及零陵皆有。白 石能柔金。唐本注云：此石能拒火，久烧但解散，不可夺其坚。今市人乃取洁白细理石当之，烧即为灰，非也。此药攻击积聚痼冷之病为良，若以余物代之，疗病无效，正为此也。今汉川武当西辽 名 石谷，此即是其真出处。少室亦有，粒细理，不如汉中者也。臣禹锡等谨按吴氏云：白 石一名鼠乡。神农、岐伯：辛，有毒。桐君：有毒。黄帝：甘，有毒。季氏云：或生魏兴，或生少室，十二月采。山海经云：皋涂之山有白石焉，名曰 ，可以毒鼠。郭注云：今 石杀鼠，蚕食而肥也。说文解字云： ，毒石也。博物志云：鹳伏卵时，取 石周遭绕卵，以助暖气。方术家取鹳巢中 石，为真也。药性论云： 石，使，铅丹为之使，味甘，有小毒。主除胸膈间积气，去冷湿风痹，瘙痒皆积年者，忌羊血。萧炳云：不入汤。

　　图经曰： 石，生汉中山谷及少室，令潞州亦有焉。性大热，置水中令水不冰，又坚而拒火。

　　烧之一日夕，但解散而不夺其坚。市人多取洁白石当之，烧即为灰也。此药攻击积聚痼冷之病为良，用之须真者乃佳。又有特生 石，生西域。张华《博物志》云：鹳伏卵取 石周遭绕卵，以助暖气。方术家用之，取鹳巢中者为真，即此特生 石也。然此以难得，人多使汉中者，外形紫赤，内白如霜，中央有臼，形状如齿，其块小于白 石，而肌粒大数倍，乃如小豆许。白 石粒细，才若粟米耳。又有握雪 石，出徐州西宋里山，入土丈余，生于烂土石间，色白细软如面色。又：下条：苍石，生西城。苏恭云：特生 石，一名苍 石，而梁州特生，亦有青者。房陵、汉川与白 石同处，亦有青色者，多与特生同，但不入方用。而今医家多只用 石，即白 石也，形类相近，如此尤宜详择之耳。古方治寒冷积聚，皆用 石。

　　胡洽大露宿丸，主寒冷百病方： 石炼、干姜、桂心、皂荚、桔梗各三两，附子二两，六物捣筛，蜜丸。服如梧子五丸，日三，渐增，以知为度。又有匈奴露宿丸、硫黄丸，并主积聚及饮食不下，心腹坚实，皆用 石。近世乃少用者。

　　丹房镜源云：红皮 石能伏丹砂，养汞。

　　衍义曰： 石并特生 石，《博物志》及陶隐居皆言此二石，鹳取之以壅卵，如此则是一物也。隐居又言：《仙经》不云特生，则只是前白 石。今《补注》但随文解义，不见特生之意。盖二条只是一物，但以特生不特生为异耳。所谓特生者，不附着他石为特耳。今用者绝少，唯两字 石入药。然极须慎用，其毒至甚。及至论鹳巢中者，又却从谬说。鹳巢中皆无此石，乃曰：鹳常入水，冷，故取以壅卵。如此则鸬 、鹏 之类，皆食于水，亦自繁息生化，复不用此二石。其说往往取俗士之言，未尝究其实而穷其理也。尝官于顺安军，亲检鹳巢，率无石。矧 石焉得处处有之？然治久积及久病胸腹冷有功，直须慎用，盖其毒不可当

　　卷第五

　　砒霜

　　砒霜　味苦、酸，有毒。主诸疟，风痰在胸膈。可作吐药，不可久服，能伤人。飞炼砒黄而成，造作别有法。（今附）

　　臣禹锡等谨按日华子云：砒霜，暖。治妇人血气冲心痛，落胎。又砒黄，暖，亦有毒。

　　畏绿豆、冷水、醋。治疟疾，肾气带，辟蚤虱。入药以醋煮杀毒，乃用。

　　图经曰：砒霜，旧不着所出郡县，今近铜山处亦有之，唯信州者佳。其块甚有大者，色如鹅黄，明澈不杂。此类本处自是难得之物，每一两大块真者。人竞珍之，市之不啻金价。古服食方中亦或用之，必得此类，乃可入药。其市肆所蓄，片如细屑，亦夹土石，入药服之，为害不浅。误中，解之：用冷水研绿豆浆饮之，乃无也。

　　雷公云：凡使，用小瓷瓶子盛，后入紫背天葵、石龙芮二味，三件便下火 ，从巳至申，便用甘草水浸，从申至子，出，拭干，却入瓶盛，于火中 ，别研三万下用之。圣惠方：治卒中风，昏愦若醉，痰涎壅盛，四肢不收。方用砒霜如绿豆大，研，以新汲水调下少许，用熟水投，大吐即愈。若未吐，再服。又方：治恶刺方：用砒霜细研，和胶清涂之。博济方：治小儿牙宣，常有鲜血不止，牙龈臭烂。砒黄一钱，麝香半钱，同研细，先用纸条子以生油涂之，后掺药末在上，少用末，剪作小片纸棋子大，看大小用，插在烂动处。孙尚药：治 疾。信砒二两，别研如粉，寒水石三两，别捣末。上用一生铁铫子，先铺石末一半，后堆砒末在上，又以石末盖头。然后取浓盏盖之，周回醋糊纸条子密封约十重，以炭火一斤以来，安铫子在上。

　　候纸条子黑取出，置冷地上候冷，取开盏子，净刮取砒石末一处，入乳钵内细研，以软粟米饭和丸如梧子，更别作小丸子一等，以备小儿服，以飞过辰砂为衣，候干入瓷合收。每人服时，于发日早，腊茶清下一丸，一日内不得食热物。合时先扫洒一净室中合之，不得令妇人、猫、犬、鸡、鼠等见，收得时亦如然。若妇人患则男着在口中，男子患亦然。灵苑方：治瘰。

　　用信州砒黄，细研，滴浓墨汁丸如梧桐子大，于铫子内炒令干，后用竹筒子盛。要用于所患处灸破或针，将药半丸敲碎贴之，以自然蚀落为度。觉药尽时，更贴少许。青霞子《宝藏论》云：砒霜，若草伏住火 ，色不变移，熔成汁，添得者，点铜成银。若只质枯折者，不堪用。丹房镜源云：砒霜化铜干汞。别说云：谨按今信州玉山有砒井，官中封禁甚严。生不夹石者，色赤甚如雄黄，以冷水磨，解热毒，治痰壅甚效。近火即杀人，《图经》所谓不啻金价者此也。若今市人通货者，即取山中夹砂石者，烧烟飞作白霜，乃碎屑而芒刺，其伤火多者，块大而微黄，则《图经》所谓如鹅子色明澈者此也。古方并不入药，唯见烧炼丹石家用。

　　近人多以治疟，然大意本以生者能解热毒。盖疟本伤暑故用。今俗医乃不究其理，即以所烧霜用，服之必吐下，因此幸有安者，遂为定法，尔后所损极多，不可不慎也。初取飞烧霜时，人在上风十余丈外立，下风所近草木皆死。又多见以和饭毒鼠，若猫、犬食死鼠者亦死，其毒过于射罔远矣。可不察之。又衡山所出一种，力差劣于信州者云。

　　衍义曰：砒霜，疟家或用，才过剂，则吐泻兼作，须浓研绿豆汁，仍兼冷水饮，得石脑油即伏。今信州凿坑井，下取之。其坑常封锁，坑中有浊绿水，先绞水尽，然后下凿取。生砒谓之砒黄，其色如牛肉，或有淡白路，谓石非石，谓土非土，磨研酒饮，治癖积气有功。才见火，更有毒，不可造次服也。取砒之法：将生砒就置火上，以器覆之，令砒烟上飞，着覆器，遂凝结，累然下垂如乳。尖长者为胜，平短者次之。《图经》言大块者，其大块者已是下等，片如细屑者极下也。入药当用如乳尖长者，直须详谨。

　　卷第五

　　铛墨

　　主蛊毒中恶，血晕吐血。以酒或水细研温服之。亦涂金疮，生肌止血。疮在面，慎勿涂之，黑入肉如印。此铛下墨是也。（今附）

　　臣禹锡等谨按蜀本云：铛墨，无毒。

　　图经文具锻石条下。

