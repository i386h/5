<!-- { "loadSidebar": true } -->
　　上本说如此。按今自非明医，听声察色，至乎诊脉，孰能知未病之病乎？且未病之人，亦无肯自疗。故桓侯怠于皮肤之微，以致骨髓之痼。今非但识悟之为难，亦乃信受之弗易。仓公有言曰：“病不肯服药，一死也；信巫不信医，二死也；轻身薄命，不能将慎，三死也。”夫病之所由来虽多端，而皆关于邪。邪者，不正之因，谓非人身之常理，风、寒、暑、湿、饥、饱、劳、逸，皆各是邪，非独鬼气疫疠者矣。人生气中，如鱼在水，水浊则鱼瘦，气昏则人病。邪气之伤人，最为深重，经络既受此气，传入脏腑，随其虚实冷热，结以成病，病又相生，故流变遂广。精神者，本宅身以为用。身既受邪，精神亦乱。神既乱矣，则鬼灵斯入，鬼力渐强，神守稍弱，岂得不致于死乎？古人譬之植杨，斯理当矣。但病亦别有先从鬼神来者，则宜以祈祷祛之，虽曰可祛，犹因药疗致愈，昔李子豫有赤丸之例是也。其药疗无益者，是则不可祛，晋景公膏肓之例是也。大都鬼神之害则多端，疾病之源唯一种，盖有轻重者尔。《真诰》中有言曰：常不能慎事上者，自致百 之本，而怨咎于神灵乎？当风卧湿，反责他人于失覆，皆痴人也。夫慎事上者，谓举动之事，必皆慎思；若饮食恣情，阴阳不节，最为百 之本。致使虚损内起，风湿外侵，所以共成其害，如此者，岂得关于神明乎？唯当勤于药术疗理尔。

　　若用毒药疗病，先起如黍粟，病去即止，不去倍之，不去十之，取去为度。

　　上本说如此，按今药中单行一两种有毒物，只如巴豆、甘遂之辈，不可便令至剂尔。如经所言：一物一毒，服一丸如细麻；二物一毒，服二丸如大麻；三物一毒，服三丸如胡豆；四物一毒，服四丸如小豆；五物一毒，服五丸如大豆，六物一毒，服六丸如梧子；从此至十，皆如梧子，以数为丸。而毒中又有轻重，且如野狼毒、钩吻。岂同附子、芫花辈邪？凡此之类，皆须量宜。（臣禹锡等谨按唐本旧云：三物一毒，服三丸如小豆；四物一毒，服四丸如大；五物一毒，服五丸如兔屎。注云：谨按：兔屎大于梧子，等差不类，今以胡豆替小豆，小豆替大豆，大豆替兔屎，以为折衷。）

　　疗寒以热药，疗热以寒药，饮食不消以吐下药，鬼疰蛊毒以毒药，痈肿疮瘤以疮药，风湿以上本说如此，又按药性，一物兼主十余病者，取其偏长为本，复应观人之虚实、补泻，男女老少，苦乐荣悴，乡壤风俗，并各不同。褚澄疗寡妇、尼僧，异乎妻外家，此是达其性怀之所致也。

　　病在胸膈以上者，先食后服药；病在心腹以下者，先服药而后食；病在四肢、血脉者，宜空腹而在旦；病在骨髓者，宜饱满而在夜。

　　上本说如此。按其非但药性之多方，其节适早晚，复须条理。今方家所云“先食”、“后食”，盖此义也。又有须酒服者、饮服者、冷服者、暖服者。服汤则有疏、有数，煮汤则有生、有熟，各有法用，并宜审详尔。

　　夫大病之主，有中风、伤寒、寒热、温疟，中恶、霍乱，大腹、水肿，肠 、下痢，大小便不通，奔豚上气，咳逆呕吐，黄胆、消渴，留饮、癖食，坚积、症瘕，惊邪、癫痫、鬼疰，喉痹、齿痛，耳聋、目盲，金疮、 （乌卧切）折，痈肿、恶疮，痔 、瘿瘤；男子五劳七伤，虚乏羸瘦；女子带下、崩中，血闭、阴蚀；虫蛇蛊毒所伤。此大略宗兆，其间变动枝叶，各宜根据端绪以取之。

　　上本说如此。按今药之所主，只说病之一名，假令中风，乃有数十种，伤寒证候，亦有二十余条，更复就中求其类例，大体归其始终，以本性为根宗，然后配合诸证，以合药尔。病之变状，不可一概言之。所以医方千卷，犹未尽其理。春秋以前，及和、缓之书蔑闻，而道经略载扁鹊数法，其用药犹是本草家意。至汉·淳于意及华佗等方，今时有存者，亦皆条理药性。唯张仲景一部，最为众方之祖，又悉根据本草。但其善诊脉，明气候，以意消息之尔。

　　至于刳肠、剖臆，刮骨、续筋之法，乃别术所得，非神农家事。自晋代以来，有张苗、宫泰、刘德、史脱、靳邵、赵泉、李子豫等，一代良医。其贵胜阮德如、张茂先、裴逸民、皇甫士安，及江左葛洪、蔡谟、商仲堪诸名人等，并研精药术。宋有羊欣、元徽、胡洽、秦承祖，齐有尚书褚澄、徐文伯、嗣伯群从兄弟，疗病亦十愈其八九。凡此诸人，各有所撰用方，观其指趣，莫非本草者乎？或时用别药，亦循其性度，非相逾越。《范汪方》百余卷，及葛洪《肘后》，其中有细碎单行经用者，或田舍试验之法，或殊域异识之术。如藕皮散血，起自庖人；牵牛逐水，近出野老。饼店蒜齑，乃是下蛇之药；路边地菘，而为金疮所秘。此盖天地间物，莫不为天地间用，触遇则会，非其主封矣。颜光禄亦云：诠三品药性，以本草为主。道经、仙方、服食、断谷、延年、却老，乃至飞丹炼石之奇，云腾羽化之妙，莫不以药道为先。用药之理，一同本草，但制御之途，小异世法。犹如粱、肉，主于济命，华夷禽兽，皆共仰资。其为主理即同，其为性灵则异尔。大略所用不多，远至二十余物，或单行数种，便致大益，是其服食岁月深积。即本草所云久服之效，不如俗人微觉便止，故能臻其所极，以致遐龄，岂但充体愈疾而已哉。今庸医处疗，皆耻看本草，或倚约旧方，或闻人传说，或遇其所忆，便揽笔疏之，俄然戴面，以此表奇。其畏恶相反，故自寡昧，而药类违僻，分两参差，亦不以为疑脱。或偶尔值瘥，则自信方验；若旬月未瘳，则言病源深结。了不反求诸已，详思得失，虚构声称，多纳金帛，非唯在显宜责，固将居幽贻谴矣。其五经四部，军国礼服，若详用乖越者，犹可矣，止于事迹非宜尔。至于汤药，一物有谬，便性命及之。千乘之君，百金之长，何不深思戒慎邪？昔许太子侍药不尝，招弑君之恶；季孙馈药，仲尼有未达之辞，知其药性之不可轻信也，晋时有一才人，欲刊正《周易》及诸药方，先与祖讷异论，祖云：辨释经典，纵有异同，不足以伤风教；至于汤药，小小不达，便致寿夭所由，则后人受弊不少，何可轻以裁断。祖之此言，可为仁识，足为龟镜矣。按《论语》云：人而无恒，不可以作巫医。明此二法，不可以权饰妄造。所以医不三世，不服其药。九折臂者，乃成良医。盖谓学功须深故也。复患今之承藉者，多恃KT 名价，亦不能精心研习，实为可惜。

　　虚传声美，闻风竞往，自有新学该明，而名称未播，贵胜以为始习，多不信用，委命虚名，谅可惜也。京邑诸人，皆尚声誉，不取实事。余祖世以来，务敦方药，本有《范汪方》一部，斟酌详用，多获其效，内护家门，傍及亲族。其有虚心告请者，不限贵贱，皆摩踵救之。凡所救活，数百千人。自余投缨宅岭，犹不忘此，日夜玩味，常觉欣欣。今亦撰方三卷，并《效验方》五卷，又补葛氏《肘后方》三卷。盖欲承嗣善业，令诸子侄，不敢失坠，可以辅身济物者也。

　　今按诸药采造之法，既并用见成，非能自采，不复具论其事，唯合药须解节度，列之如下。

　　按诸药所生，皆的有境界。秦、汉以前，当言列国。今郡县之名，后人所改尔。江东以来，小小杂药，多出近道，气力性理，不及本邦。假令荆、益不通，则全用历阳当归，钱塘三建，岂得相似。所以疗病不及往人，亦当缘此故也。蜀药及北药，虽有去来，亦非复精者。且市人不解药性，唯尚形饰。上党人参，世不复售。华阴细辛，弃之如芥。且各随俗相竞，不能多备，诸族故往往遗漏。今之所存，二百许种尔。众医都不识药，唯听市人。市人又不辨究，皆委采送之家。采送之家，传习造作，真伪好恶，并皆莫测。所以钟乳醋煮令白，细辛水渍使直，黄 蜜蒸为甜，当归酒洒取润，螵蛸胶着桑枝，蜈蚣朱足令赤。诸有此等，皆非事实，俗用既久，转以成法，非复可改，末如之何。又根据方分药，不量剥除。只如远志、牡丹，才不收半；地黄、门冬，三分耗一。凡去皮除心之属，分两皆不复相应，病家唯根据此用，不知更秤取足。又王公贵胜，合药之日，悉付群下。其中好药贵石，无不窃换。乃有紫石英、丹砂吞出洗取，一片动经十数过卖。诸有此例，巧伪百端，虽复监检，终不能觉。以此疗病，固难即效，如斯并是药家之盈虚，不得咎医人之浅拙也。

　　凡采药时月，皆是建寅岁首，则从汉太初后所记也。其根物多以二月、八月采者，谓春初津润始萌，未冲枝叶势力淳浓故也。至秋，枝叶干枯，津润归流于下。今即事验之，春宁宜早，秋宁宜晚，花、实、茎、叶，乃各随其成熟尔。岁月亦有早晏，不必都根据本文也。经说阴干者，谓就六甲阴中干之。又根据遁甲法，甲子旬阴中在癸酉，以药着酉地也。实谓不必然，正是不露日曝，于卷影处干之尔。所以亦有云曝干故也。若幸可两用，益当为善。（今按本草采药阴干者，皆多恶。至如鹿茸，经称阴干，皆悉烂令坏。今火干易得且良。草木根苗，阴之皆恶。九月以前采者，悉宜日干；十月以后采者，阴干乃好。）

　　古秤唯有铢两，而无分名。今则以十黍为一铢，六铢为一分，四分成一两，十六两为一斤。虽有子谷 黍之制，从来均之已久，正尔，根据此用之。（臣禹锡等谨按唐本又云：但古秤复，今南秤是也。晋秤始后汉末以来，分一斤为二斤，一两为二两耳。金银丝绵，并与药同，无轻重矣。古方唯有仲景而已，涉今秤若用古秤，作汤则水为殊少，故知非复秤，悉用今者耳。）今方家所云等分者，非分两之分，谓诸药斤两多少皆同尔。先视病之大小，轻重所须，乃以意裁之。凡此之类，皆是丸散；丸散竟根据度用之。汤酒之中，无等分也。

　　凡散药，有云刀圭者，十分方寸之一，准如梧桐子大也。方寸匕者，作匕正方一寸，抄散取不落为度。钱五匕者，今五铢钱边五字者以抄之，亦令不落为度。一撮者，四刀圭也。十撮为一勺，十勺为一合。以药升分之者，谓药有虚实、轻重，不得用斤两，则以升平之。药升方作，上径一寸，下径六分，深八分，纳散药，勿按抑之，正尔微动令平调尔。今人分药，不复用此。

　　凡丸药，有云如细麻者，即胡麻也，不必扁扁，但令较略大小相称尔。如黍粟亦然，以十六黍为一大豆也。如大麻子者，准三细麻也。如胡豆者，即今青斑豆是也，以二大麻子准之。

