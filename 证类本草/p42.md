<!-- { "loadSidebar": true } -->
　　入臼中捣了，重筛过，以醋浸一宿，至明，用六一泥泥瓷合子，约盛得二升以来，于文武火中养三日夜，才干便用盖盖了，泥用火 两伏时，去土抉盖，研如粉用。若修事五两，以醋两镒为度。丹房镜源云：可食之自然铜，出信州铅山县银场铜坑中，深处有铜矿，多年矿气结成，似马 勃，色紫重，食之苦涩，是真自然铜。今人只以大碗石为自然铜，误也。别说云：谨按今辰州川泽中出一种形圆似蛇含，大者如胡桃，小者如栗，外青皮黑色光润，破之与石无别，但比 石不作臭气尔，入药用殊验。

　　衍义曰：自然铜，有人饲折翅雁，后遂飞去。今人打扑损，研极细，水飞过，同当归、没药各半钱，以酒调，频服，仍以手摩痛处。

　　卷第五

　　金牙

　　金牙　味咸，无毒。主鬼疰，毒蛊，诸疰。生蜀郡，如金色者良。

　　陶隐居云：今出蜀汉，似粗金，大如棋子而方。又有铜牙亦相似，但外色黑，内色小浅，不入药用。金牙唯合酒、散及五疰丸，余方不甚须此。唐本注云：金牙，离本处入土水中，久皆色黑，不可谓之铜牙也。此出汉中，金牙湍湍两岸入石间，打出者，内即金色，岸摧入水，久者皆黑。近南山溪谷、茂州、雍州亦有，胜于汉中者。臣禹锡等谨按药性论云：金牙石，君。治一切风，筋骨挛急，腰脚不遂。烧浸服之良。日华子云：金牙石，味甘，平。治一切冷风气，暖腰膝，补水脏，惊悸，小儿惊痫。入药并烧淬去粗汁乃用。

　　图经曰：金牙，生蜀郡，今雍州亦有之。《本经》以如金色者良，而此物出于溪谷，在蜀汉江岸石间打出者，内即金色，岸摧入水，年久者多黑。葛洪治风毒厥，有大小金牙酒，但浸其汁而饮之。古方亦有烧淬去毒入药者。孙思邈治风毒及鬼疰，南方瘴气，传尸等，各有大小金牙散之类是也。又有铜牙，亦相似而外黑色，方书少见用者。小金牙酒，主风疰百病，虚劳，湿冷缓不仁，不能行步，近人用之多效，故着其法云：金牙、细辛、地肤子、莽草、干地黄、蒴 根、防风、附子、茵芋、续断、蜀椒各四两，独活一斤，十二物，金牙捣末，别盛练囊，余皆薄切，并金牙共内大绢囊，以清酒四斗渍之，密泥器口，四宿酒成，温服二合，日三，渐增之。

　　衍义曰：金牙，今方家绝不用。以此故，商客无利不贩卖，医者由是委而不用，兼所唯蜀郡有之，盖亦不广也。余如《经》。

　　卷第五

　　铜矿石

　　味酸，寒，有小毒。主丁肿恶疮，驴马脊疮，臭腋，石上水磨取汁涂之。其丁肿，末之敷疮上，良。今按别本注云：状如姜石而有铜星，熔取铜也。（唐本先附）

　　卷第五

　　铜弩牙

　　主妇人产难，血闭，月水不通，阴阳隔塞。

　　陶隐居云：即今人所用射者尔，取烧赤纳酒中，饮汁，得古者弥胜。臣禹锡等谨按日华子圣惠方：治小儿吞珠 钱而哽方：烧铜弩牙赤纳水中，冷冻饮料其汁，立出。千金方：令易产。

　　卷第五

　　金星石

　　金星石　寒，无毒。主脾肺壅毒，及主肺损吐血、嗽血，下热涎，解众毒。今多出濠州。又有银星石，主疗与金星石大体相似。（新定）

　　图经曰：金星石，生并州、濠州。寒，无毒。主脾、肺壅毒及肺损出血，嗽血，下热涎，解衍义曰：金星石、银星石，治大风疾。别有法，须烧用。金星石于苍石内，外有金色麸片。

　　银星石，有如银色麸片。又一种深青色，坚润中有金色如麸片，不入药，工人碾为器，或妇人首饰。余如《经》。

　　卷第五

　　特生石

　　味甘，温，有毒。主明目，利耳，腹内绝寒，破坚结及鼠 ，杀百虫恶兽。久服延年。一名苍 石，一名鼠毒。生西域。采无时。（火炼之良，畏水。）

　　陶隐居云：旧鹳巢中者最佳，鹳常入水冷，故取以壅卵令热。今不可得。唯用出汉中者，其外形紫赤色，内白如霜，中央有臼，形状如齿者佳。《大散方》云：又出荆州新城郡房陵县，缥白色为好。用之亦先以黄土包烧之一日，亦可纳斧孔中烧之，合玉壶诸丸用此。《仙经》不云特生，则只是前白 石尔。唐本注云：陶所说特生云：中如齿臼形者是，今出梁州，北马道戍涧中亦有之。形块小于白 石，而肌粒大数倍，乃如小豆许。白 石粒细，若粟米尔。

　　图经文具 石条下。

　　卷第五

　　握雪石

　　味甘，温，无毒。主痼冷，积聚，轻身延年，多食令人热。唐本注云：出徐州西宋里山。入土丈余于烂土石间，黄白色，细软如面。一名化公石，一名石脑。炼服别有法。

　　（唐本先附）

　　臣禹锡等谨按蜀本注云：今据中品自有石脑一条，主治与此甚别，应似徐长卿一名鬼督邮之类也。

　　图经文具 石条下。

　　丹房镜源：握雪 石，干汞，制汞并丹砂。

　　卷第五

　　梁上尘

　　主腹痛噎，中恶，鼻衄，小儿软疮。（唐本先附）

　　臣禹锡等谨按药对云：梁上尘，微寒。日华子云：平，无毒。

　　雷公云：凡使，须去烟火远，高堂殿上者，拂下，筛用之。外台秘要：治小便不通及胞转。取梁上尘三指撮，以水服之。又方：治自缢死。用梁上尘如大豆，各纳一个耳、鼻中，四处各一粒，极力齐吹之，即活。千金方：妒乳，梁上尘醋和涂之，亦治阴肿。又方：治妇人日月未足而欲产。取梁上尘、灶突煤二味，合方寸匕，酒服。千金翼：凡痈，以梁上尘、灰葵茎等分，用醋和敷之。子母秘录：治横生不可出。梁上尘，酒服方寸匕，亦治倒生。又方：治小儿头疮。

　　梁上尘和油，取瓶下滓，以皂荚汤洗后涂上。

　　卷第五

　　土阴孽

　　味咸，无毒。主妇人阴蚀，大热，干痂。生高山崖上之阴，色白如脂。采无时。

　　陶隐居云：此犹似钟乳、孔公孽之类，故亦有孽名，但在崖上尔，今时有之，但不复采用。唐本注云：此即土乳是也，出渭州鄣县三交驿西北坡平地土窟中，见有六十余坎昔人采处。

　　用。今按：别本注云：此则土脂液也，生于土穴，状如殷孽，故名土阴孽。臣禹锡等谨按蜀本注云：今据《本经》所载，既与陶注同，而苏说独异，恐苏亦未是。

　　卷第五

　　车脂

　　主卒心痛，中恶气，以温酒调及热搅服之。又主妇人妒乳，乳痈，取脂熬令热涂之，亦和热酒服。（今附）

　　臣禹锡等谨按陈藏器云：车脂，味辛，无毒。主鬼气，温酒烊令热服之。

　　圣惠方：治虾蟆及蝌蚪蛊，得之心腹胀满，口干思水，不能食，闷乱，大喘而气发。方用车辖脂半升以来，渐渐服之，其蛊即出。外台秘要：治 耳脓血出。取车辖脂，绵裹塞耳中。千金方：治小儿惊啼。车辖脂如小豆许，纳口中又脐中，瘥。别说云：谨按车脂涂衣，衣不

　　卷第五

　　（音工）中膏

　　主逆产，以膏画儿脚底即正。又主中风，发狂。取膏如鸡子大，以热醋搅令消，服之。（今附）

　　千金方：治妊娠妇热病方：取车 脂服之，大良，随意服。又方：治妊娠腹中痛。烧车辖脂末，纳酒中，随意服之。梅师方：治诸虫入耳。取车 脂涂耳孔中，自出。子母秘录：治产后阴脱。烧车 头脂纳酒中，分温三服，亦治咳嗽。

　　卷第五

　　灶灰

　　主症瘕坚积，去邪恶气。

　　陶隐居云：即今 铁灶中灰尔，兼得铁力。以疗暴症，大有效。臣禹锡等谨按唐本云：贰车丸用之。陈藏器云：灶突后黑土，无毒。主产后胞衣不下。末服三指撮，暖水及酒服之。天未明时取，至验也。又云：灶中热灰和醋，熨心腹冷气痛及血气绞痛，冷即易。

　　图经文具锻石条下。

　　经验方：治妇人崩中。用百草霜二钱，狗胆汁一处拌匀，分作两服，以当归酒调下。续十全方：治暴泻痢。百草霜末，米饮调下二钱。杜壬方：治逆生，横生，瘦胎，妊娠产前、产后虚损，月候不调，崩中。百草霜、白芷等分末。每服二钱，童子小便、醋各少许调匀，更以热汤化开服，不过二服即瘥。治疮头疮及诸热疮。先用醋少许和水，净洗去痂，再用温水洗，干，百草霜细研，入腻粉少许，生油调涂，立愈。

　　卷第五

　　淋石

　　无毒，主石淋。此是患石淋人或于溺中出者，如小石，水磨服之，当得碎石随溺出。

　　（今附）

　　臣禹锡等谨按日华子云：淋石，暖。

　　陈藏器云：溺中出，正如小石，非他物也，候出时收之，淋为用最佳也。又主噎病吐食，俗

　　卷第五

　　方解石

　　味苦、辛，大寒，无毒。主胸中留热，结气，黄胆，通血脉，去蛊毒。一名黄石。生方山。采无时。（恶巴豆。）

　　陶隐居云：按《本经》长石一名方石，疗体亦相似，疑是此也。唐本注云：此石性冷，疗热不减石膏也。今注此物大体与石膏相似，唯不附石而生，端然独处，形块大小不定，或在土中，或生溪水，得之敲破皆方解，故以为名。今沙州大鸟山出者佳。

　　图经文具石膏条下。

　　卷第五

　　礞石

　　治食积不消，留滞在脏腑，宿食症块久不瘥及小儿食积羸瘦，妇人积年食症，攻刺心腹。得 砂、巴豆、大黄、京三棱余等良。可作丸服用之，细研为粉。一名青礞石。（新定）

　　卷第五

　　姜石

　　姜石　味咸，寒，无毒。主热豌豆疮，疔毒等肿。生土石间，状如姜，有五种色，白者最良，所在有之，以烂不碜（插荏切）者好，齐州历城东者良。（唐本先附）

　　图经曰：姜石，生土石间，齐州历城来者良，所在亦有，今唯出齐州。其状如姜，有五种，用色白者，以烂而不碜者好。采无时。崔氏疗疔肿，单用白姜石末，和鸡子清敷之，疔自出。乳痈涂之亦善。大凡石类，多主痈疽，北齐马嗣明医杨遵彦背疮，取粗理黄石如鹅卵大，猛烈火烧令赤，内碱醋中，因有屑落醋里，频烧淬石，至尽，取屑曝干，捣筛和醋涂之，立愈。

