<!-- { "loadSidebar": true } -->
　　刘禹锡谓之炼石法：用之敷疮肿无不愈者。世人又传麦饭石亦治发背疮。麦饭石者，粗黄白，类麦饭，曾作磨 者尤佳。中岳山人吕子华方云：取此石碎如棋子，炭火烧赤，投米醋中浸之，良久又烧，如此十遍，鹿角一具连脑骨者，二、三寸截之，炭火烧令烟出即止，白蔹末与石末等分，鹿角倍之，三物同杵筛，令精细，取三年米醋，于铛中煎如鱼眼沸，即下前药调和，令如寒食饧，以篦敷于肿上，唯留肿头如指面，勿令有药，使热气得泄，如未有肿脓，即当内消，若已作头，即撮令小。其病久，得此膏，直至肌肉烂落出筋骨者，即于细布上涂之，贴于疮上，干即易之，但中隔不穴者，即无不瘥。其疮肿时，切禁手触，其效极神异。此方，孙思邈《千金月令》已有之，与此大同小异，但此本论说稍备耳。又水中圆石，治背上忽肿，渐如盘子，不识名者，以水中圆石一、两碗，烧令极热，泻入清水中，沸定后洗肿处，立瘥。

　　外台秘要：救急治乳痈肿如碗大，痛甚。取白姜石捣末一、二升，用鸡子白和如饧敷肿上，干易之，此方频试验佳。

　　衍义曰：姜石，所在皆有，须不见日色，旋取微白者佳。治丁肿殊效。

　　卷第五

　　井泉石

　　井泉石　大寒，无毒。主诸热，治眼肿痛，解心脏热结，消去肿毒及疗小儿热疳，雀目，青盲。得大黄、栀子，治眼睑肿。得决明、菊花，疗小儿眼疳生翳膜，甚良。亦治热嗽。近道处处有之，以出饶阳郡者为胜，生田野间地中，穿地深丈余得之。形如土色，圆方、长短、大小不等，内实而外则重重相叠。采无时。用之当细研为粉。不尔使人淋。又有一种如姜石，时人多指以为井泉石者，非是。（新定）

　　图经曰：井泉石，生深州城西二十里剧家村地泉内，深一丈许。其石如土色，圆方、长短、小不等，内实外圆，作层重叠相交。其性大寒，无毒。解心脏热结，消去肿毒及疗小儿热疳。不拘时月采之。

　　卷第五

　　苍石

　　味甘，平，有毒。主寒热，下气， 蚀，杀禽兽。生西城。采无时。

　　陶隐居云：俗中不复用，莫识其状。唐本注云：特生 ，一名苍 石。而梁州特生，亦有青者。今房陵、汉川与白 石同处，有色青者，并毒杀禽兽，与 石同。汉中人亦取以毒鼠，不入方用。此石出梁州、均州、房州，与二 石同处，特生、苍石并生西城，在汉川金州也。

　　图经文具 石条下。

　　卷第五

　　花乳石

　　花乳石　主金疮止血，又疗产妇血晕恶血。出陕、华诸郡。色正黄，形之大小，方圆无定。

　　欲服者，当以大火烧之；金疮止血，正尔刮末敷之即合，仍不作脓溃。或名花蕊石。（新定）

　　图经曰：花乳石，出陕州阌乡县。体至坚重，色如硫黄，形块有极大者，人用琢器。古方未有用者，近世以合硫黄同 ，研末敷金疮，其效如神。又人仓猝中金刃，不及 合，但刮石上取细末敷之，亦效。采无时。

　　别说云《图经》玉石中品有花蕊石一种，主治与此同，是一物。

　　衍义曰：花乳石，其色如硫黄，《本经》第五中已着。今出陕、华间，于黄石中，间有淡白点，以此得花之名。今惠民局花乳石散者是。此物，陕人又能镌为器。《图经》第二卷中，易其名为花蕊石，是却取其色黄也。更无花乳名，虑岁久为世所惑，故书之。

　　卷第五

　　石蚕

　　无毒。主金疮止血，生肌，破石淋，血结。磨服之，当下碎石。生海岸石旁，状如蚕，其实石也。（今附）

　　臣禹锡等谨按药诀云：石蚕，味苦，热，有毒。

　　卷第五

　　石脑油

　　主小儿惊风，化涎，可和诸药作丸服。宜以瓷器贮之，不可近金银器，虽至完密，直尔透之。道家多用，俗方亦不甚须。（新定）

　　图经文具钟乳石条下。

　　衍义曰：石脑油，真者难收，多渗蚀器物。今入药最少，烧炼或须也。仍常用有油（去声）器贮之。又研生砒霜，入石脑油再研如膏，入坩埚子内，用净瓦片子盖定，置火上，俟锅子红泣尽油，出之。又再研，再入油，再上火，凡如此共两次，即砒霜伏。

　　卷第五

　　白瓷瓦屑

　　平，无毒，主妇人带下白崩，止呕吐，破血，止血。水磨，涂疮灭瘢。定州者良，余皆不如。（唐本先附）

　　经验后方：治鼻衄久不止。定州白瓷，细捣研为末，每抄一剜耳许，入鼻立止，梅师方：治人面目卒得赤黑丹如疥状，不急治，遍身即死。若白丹者方：取白瓷瓦末，猪胆和涂之。

　　卷第五

　　乌古瓦

　　寒，无毒。以水煮及渍汁饮，止消渴。取屋上年深者良。（唐本先附）

　　臣禹锡等谨按药性论云：乌古瓦，亦可单用。煎汤服，解人中大热。日华子云：冷，并止小便，煎汁服之。

　　陈藏器：主汤火伤，当取土底深者，既古且润三角瓦子。灸牙痛法：令三姓童子，候星初出时，指第一星，下火三角瓦上灸之。

　　卷第五

　　不灰木

　　不灰木　大寒。主热痱疮，和枣叶、锻石为粉，敷身。出上党。如烂木，烧之不燃，石类也。（今附）

　　图经曰：不灰木，出上党，今泽、潞山中皆有之，盖石类也。其色青白如烂木，烧之不燃，以此得名。或云滑石之根也，出滑石处皆有，亦名无灰木。采无时。今处州山中出一种松石，如松干而实石也，或云松久化为石，人家多取以饰山亭，及琢为枕。虽不入药，然与不灰木相类，故附之。

　　陈藏器：烧要成灰，即斫破，以牛乳煮了便烧，黄牛粪烧之成灰。中和二年，于李宗处见传。丹房镜源云：不灰木煮汞。

　　卷第五

　　蓬砂

　　蓬砂　味苦、辛，暖，无毒。消痰止嗽，破症结，喉痹。及焊金银用。或名硼砂。（新补见日华子。）

　　图经文具 砂条下。

　　衍义曰：蓬砂，含化咽津，治喉中肿痛，鬲上痰热，初觉便治，不能成喉痹，亦缓取效可也。南番者，色重褐，其味和，其效速。西戎者，其色白，其味焦，其功缓，亦不堪作焊。

　　卷第五

　　铅霜

　　冷，无毒。消痰，止惊悸，解酒毒，疗胸膈烦闷，中风痰实，止渴。（新补 见日华子。）

　　图经文具铅条下。

　　简要济众：治室女月露滞涩，心烦恍惚。铅白霜细研为散，每服一钱，温地黄汁一合调下。

　　生干地黄煎汤调服亦得。十全博救：治鼻衄方：铅白霜为末，取新汲水调一字。

　　衍义曰：铅霜，《图经》已着其法，治上膈热涎塞。涂木瓜失酸味，金克木也。

　　卷第五

　　古文钱

　　平。治翳障，明目，疗风赤眼，盐卤浸用。妇人横逆产，心腹痛，月隔，五淋，烧以醋淬用。（新补 见日华子。）

　　图经文具铅条下。

　　陈藏器云：大钱，银注中陶云不入用。按钱青者是大钱，煮汁服，主五淋。磨入目，主盲瘴肤赤。和薏苡根煮服，主心腹痛。煮比轮钱以新汲水投服之，又主时气。含青钱，又主口内热疮。以二十文烧令赤，投酒中服之，立瘥。又主妇人患横产。

　　衍义曰：古文钱，古铜焦赤有毒，治目中瘴瘀，腐蚀坏肉。妇人横逆产，五淋多用。非特为有锡也，此说非是。今但取景王时大泉五十及宝货，秦半两，汉荚钱、大小五铢，吴大泉五百、大泉当千，宋四铢、二铢，及梁四柱，北齐常平五铢。尔后，其品尚多，如此类方可用。

　　少时常自患暴赤目肿痛，数日不能开。客有教以生姜一块，洗净去皮，以古青铜钱刮取姜汁，就钱棱上点。初甚苦热，泪 面，然终无损。后有患者，教如此点，往往疑惑。信士点之，无不获验，一点遂愈，更不可再作。有疮者不可用。

　　卷第五

　　蛇黄

　　蛇黄　主心痛，疰忤，石淋，产难，小儿惊痫，以水煮研服汁。出岭南，蛇腹中得之，圆重如锡，黄黑青杂色。今注：蛇黄多赤色，有吐出者，野人或得之。（唐本先附）

　　臣禹锡等谨按日华子云：冷，无毒。镇心。如入药，烧赤三、四次醋淬，飞研用之。

　　图经曰：蛇黄，出岭南，今越州、信州亦有之。《本经》云：是蛇腹中得之，圆重如锡，黄黑青杂色。注云多赤色，有吐出者，野人或得之。今医家用者，大如弹丸，坚如石，外黄内黑色。二月采。云是蛇冬蛰时所含土，到春发蛰，吐之而去。与旧说不同，未知执是？三十五种陈藏器余

　　卷第五

　　玉井水

　　味甘，平，无毒。久服神仙，令人体润，毛发不白。出诸有玉处，山谷水泉皆有。

　　犹润于草木，何况于人乎。夫人有发毛，如山之草木，故山有玉而草木润，身有玉而毛发黑。《异类》云：昆仑山有一石柱，柱上露盘，盘上有玉水溜下，土人得一合服之，与天地同年。又太华山有玉水，人得服之长生。玉既重宝，水又灵长，故能延生之望。今人近山多寿者，岂非玉石之津乎？故引水为玉证。

　　卷第五

　　碧海水

　　味咸，不温，有小毒。煮浴去风瘙疥癣。饮一合，吐下宿食、胪胀。夜行海中，拨之有火星者，咸水色既碧，故云碧海。东方朔《十洲记》云。

　　卷第五

　　千里水及东流水

　　味平，无毒。主病后虚弱，扬之万过，煮药，禁神验。二水皆堪荡涤邪秽，煎煮汤药，禁咒鬼神，潢污行潦，尚可荐羞王公，况其灵长者哉！盖取其洁诚也。《本经》云：东流水为云母所畏，炼云母用之，与诸水不同，即其效也。

　　卷第五

　　秋露水

　　味甘，平，无毒。在百草头者愈百疾，止消渴，令人身轻不饥，肌肉悦泽。亦有化云母成粉，朝露未 时拂取之。柏叶上露，主明目，百花上露，令人好颜色。露即一般所在有异，主疗不同。

　　卷第五

　　甘露水

　　味甘美，无毒。食之润五脏，长年不饥神仙，缘是感应天降 兆人也。

　　卷第五

　　繁露水

