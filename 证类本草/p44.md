<!-- { "loadSidebar": true } -->
　　是秋露繁浓时也，作盘以收之，煎令稠可食之。延年不饥。五月五日取露草一百种，阴干，烧为灰，和井花水，重炼令白，碱醋为饼，腋下挟之，干即易，主腋气臭，当抽一身间疮出，即以小便洗之。《续齐谐记》云：司农邓沼，八月朝入华山，见一童子以五彩囊承取柏叶下露，露皆如珠，云赤松先生取以明目。令人八月朝朝作露华明，像此也。汉武帝时，有吉云国有吉云草，食之不死，日照草木有露，着皆五色，东方朔得玄露、青黄二露，各盛五合，帝赐群臣，老者皆少，病者皆除。东方朔曰：日初出处，露皆如糖可食。汉武帝《洞冥记》所载：今时人煎露亦如糖，久服不饥。《吕氏春秋》云：水之美者，有三危之露。为水即味重于水也。

　　卷第五

　　六天气

　　服之令人不饥长年，美颜色，人有急难阻绝之处用之，如龟、蛇服气不死，阳陵子明经言：春食朝露，日欲出时向东气也；秋食飞泉，日没时向西气也；冬食沆瀣，北方夜半气也；夏食正阳，南方日中气也。并天玄地黄之气，是为六气。亦言平明为朝露，日中为正阳，日入为飞泉，夜半为沆瀣，及天地玄黄为六气。皆令人不饥，延年无疾者。人有堕穴中，穴中有蛇，蛇每日作此气服之。其人既见蛇如此，根据蛇时节，饥时便服。又即仿蛇，日日如之，经久渐渐有验，即体轻健，似能轻举，启蛰之后，人与蛇一时跃出焉。

　　卷第五

　　梅雨水

　　洗疮疥，灭瘢痕。入酱令易熟，沾衣便腐，浣垢如灰汁，有异佗水。江淮以南，地气卑湿，五月上旬连下旬尤甚。月令土润溽暑是五月中气，过此节以后，皆须曝书。汉·崔实七夕曝书，阮咸焉能免俗，盖此谓也。梅沾衣，皆以梅叶汤洗之脱也，余并不脱。

　　卷第五

　　醴泉

　　味甘，平，无毒。主心腹痛，疰忤鬼气邪秽之属，并就泉空腹饮之。时代升平，则醴泉涌出，读古史大有此水，亦以新汲者佳。止热消渴及反胃，腹痛，霍乱为上。

　　卷第五

　　甘露蜜

　　味甘，平，无毒。主胸膈诸热，明目止渴。生巴西绝域中，如饧也。

　　汉武帝立金茎，作仙人掌承露盘，取云表之露，服食以求仙。

　　卷第五

　　冬霜

　　寒，无毒。团食者，主解酒热，伤寒鼻塞，酒后诸热面赤者。

　　卷第五

　　雹

　　主酱味不正，当时取一、二升酱瓮中，即如本味也。

　　卷第五

　　温汤

　　主诸风，筋骨挛缩及皮顽痹，手足不遂，无眉发，疥癣诸疾，在皮肤骨节者入浴。浴干，当大虚惫，可随病与药及饭食补养。自非有佗病患，则无宜轻入。又云：下有硫黄，即令水热。硫黄主诸疮病，水亦宜然。水有硫黄臭，故应愈诸风冷为上，当其热处，大可 猪羊。

　　卷第五

　　夏冰

　　味甘，大寒，无毒。主去热烦热，熨人乳石发，热肿。暑夏盛热，食此应与气候相反，便非宜人，或恐入腹冷热相激，却致诸疾也。《食谱》云：凡夏用冰，正可隐映饮食，令气冷，不可打碎食之，虽复当时暂快，久皆成疾。今冰井，西陆朝觌出之，颁赐官宰，应悉此。《淮南子》亦有作法。又以凝水石为之，皆非正冰也。

　　卷第五

　　方诸水

　　味甘，寒，无毒。主明目，定心，去小儿热烦，止渴。方诸，大蚌也，向月取之，得三，二合水，亦如朝露。阳燧向日，方诸向月，皆能致水火也。《周礼》明诸承水于月，谓之方诸。陈馔明水以为玄酒，酒水也。

　　卷第五

　　乳穴中水

　　味甘，温，无毒。久服肥健人，能食，体润不老，与乳同功，近乳穴处人，取水作食酿酒，则大有益也。其水浓者，秤重他水。煎上有盐花，此真乳液也。所为穴中有鱼，出鱼部中。

　　卷第五

　　水花

　　平，无毒。主渴。远行山无水处，和苦栝蒌为丸，朝预服二十丸，永无渴。亦入杀野兽药，和野狼毒、皂荚、矾石为散，揩安兽食余肉中，当令不渴，渴恐饮水药解，名水沫。江海中间，久沫成乳石，故如石水沫，犹软者是也。

　　卷第五

　　赤龙浴水

　　小毒。主瘕结气诸瘕，恶虫入腹及咬人生疮者。此泽间小泉，赤蛇在中者，人或遇之，经雨，取水服及人浴。蛇有大毒，故以为用也。

　　卷第五

　　粮罂中水

　　味辛，平，小毒，主鬼气，中恶，疰忤，心腹痛，恶梦鬼神。进一合，多饮令人心闷。又云：洗眼见鬼，未试。害 蛊。其清澄久远者佳。《古冢文》云：蔗留余节，瓜毒溃尸，言此二物不烂，余皆成水，北人呼粮罂为食罂也。

　　卷第五

　　甑气水

　　主长毛发，以物于炊饮饭时承取，沐头，令发长密黑润。不能多得，朝朝梳小儿头，渐渐觉有益。

　　卷第五

　　好井水及土石间新出泉水

　　味甘，平，无毒。主霍乱烦闷，呕吐，腹空，转筋。恐入腹及多服之，名曰洗肠。人皆惧此，尝试有效。不令腹空，空则更服，如遇力弱身冷，则恐脏胃悉寒，寒则不能支持，当以意消息。兼及当时横量灸脊骨三、五十壮，令暖气彻内补胃气间，不然则危。又主消渴，反胃，热痢，淋，小便赤涩，兼洗漆疮射痈肿令散。久服调中，下热气，伤胃，利大小便，并多饮之，令至喉少即消下。

　　卷第五

　　正月雨水

　　夫妻各饮一杯，还房，当获时有子，神效也。

　　卷第五

　　生熟汤

　　味咸，无毒。热盐投中饮之，吐宿食毒恶物之气，胪胀欲为霍乱者，觉腹内不稳，即进一、二升，令吐得尽，便愈。亦主痰疟，皆须吐出痰及宿食，调中消食。又人大醉及食菰果过度，以生熟汤浸身，汤皆为酒及菰味。《博物志》云：浸至腰，食菰可五十枚，至胫颈则无限。

　　卷第五

　　屋漏水

　　主洗犬咬疮，以水浇屋檐承取用之，以水滴檐下令土湿，取土以敷犬咬处疮上，中大有毒，误食必生恶疾。

　　卷第五

　　三家洗碗水

　　主恶疮久不瘥者，煎令沸，以盐投中，洗之，不过三、五度，立效。

　　卷第五

　　蟹膏投漆中化为水

　　仙人用和药，《博物志》亦载。又蚯蚓破之去泥，以盐涂之化成水，大主天行诸热，小儿热病，痫癫等疾。新注云：涂丹毒并敷漆疮，效。

　　卷第五

　　猪槽中水

　　无毒。主诸蛊毒，服一杯，主蛇咬，可浸疮，皆有效验者矣。

　　卷第五

　　市门众人溺坑中水

　　无毒。主消渴重者，取一小盏服之，勿令病患知之，三度瘥。

　　卷第五

　　盐胆水

　　味咸，苦，有大毒。主 蚀疥癣， 虫咬，马牛为虫蚀，毒虫入肉生子毒。六畜饮一合，当时死，人亦如之。并盐初熟，槽中沥黑汁也。主疮，有血不可敷也。

　　卷第五

　　水气

　　有毒。能为风温，疼痹，水肿，面黄，腹大。初在皮肤脚手，入渐至六腑，令人大小便涩，至五脏渐渐加至，忽攻心便死，急不旋踵，无宽延岁月。既是阴病，复宜以阴物生类，诸猪、鱼、螺、鳖之属，春夏秋宜泻，冬宜补药，尤宜浸酒中服之，随阴阳所行者。昔马援南征，重载薏苡仁。闵叔留寓，常食猪肝，盖以为湿疾也。江湖间露气成瘴，两山夹水中气疟，一冷一热，相激成病症。此三疾俱是湿为，能与人作寒热，消铄骨肉，南土尤甚。若欲医疗，须细分析，其大略皆瘴类也。人多一概医之，则不瘥。

　　卷第五

　　冢井中水

　　有毒。人中之者立死。欲入冢井者，当先试之。法以鸡毛投井中，毛直而下者无毒；毛回旋而舞，似不下者有毒。以热醋数斗投井穴中，则可入矣。凡冢井及灶中，从夏至秋，毒瓦斯害人，从冬至春，则无毒瓦斯。凡秋露、春水着草，水亦能害人，冬夏则无。人素为物所伤，并有诸疮，触犯毒露及毒水，觉疮顽不痒痛，当中风水所为，身必反张似角弓。

　　主之法：以盐豉和面作碗子，盖疮上，作大艾炷，灸一百壮，令抽恶水数升，举身觉痒，疮处知痛，瘥也。

　　卷第五

　　阴地流泉

　　二月、八月行途之间勿饮之，令人夏发疟瘴，又损脚令软。五月、六月勿饮泽中停水，食着鱼鳖精，令人鳖瘕病也。

　　卷第五

　　铜器盖食器上汗

　　滴食中，令人发恶疮，内疽，食性忌之也。

　　卷第五

　　炊汤

　　经宿洗面，今人无颜色；洗体，令人成癣；未经宿者，洗面，令人亦然。

　　卷第五

　　诸水有毒

　　水府龙宫，不可触犯；水中亦有赤脉，不可断之。井水沸，不可食之。以上并害人。东晋·温峤，以物照水，为神所怒。《楚词》云：鳞屋贝阙，言河伯所居。《国语》云：季桓子穿井获土缶。仲尼曰：水之怪魍魉，土之怪 羊，水有脉及沸，并见白泽图。

　　卷第六

　　已酉添加衍义

　　卷第六

　　黄精

　　黄精　味甘，平，无毒。补中益气，除风湿，安五脏。久服轻身延年，不饥。一名重楼，一名菟竹，一名鸡格，一名救穷，一名鹿竹。生山谷。二月采根，阴干。

