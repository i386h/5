<!-- { "loadSidebar": true } -->
　　如小豆者，今赤小豆也，粒有大小，以三大麻子准之。如大豆者，以二小豆准之。如梧子者，以二大豆准之。一方寸匕散，蜜和得如梧子，准十丸为度。如弹丸及鸡子黄者，以十梧子准之。（唐本注云：方寸匕散，为丸如梧子，得十六丸，如弹丸。一枚若鸡子黄者，准四十丸。今弹丸同鸡子黄，此甚不等。）

　　凡汤酒膏药，旧方皆云 （方汝切）咀（子与切）者，谓秤毕捣之如大豆，又使吹去细末，此于事殊不允当；药有易碎、难碎，多末、少末，秤两则不复均平，今皆细切之，较略令如 咀者。乃得无末，而又粒片调和也（唐本注云： 咀，正谓商量斟酌之，余解皆理外生精尔。

　　臣禹锡等看详 咀，即上文细切之义，非商量斟酌也。）

　　凡丸散药，亦先切细，曝燥，乃捣之。有各捣者，有合捣者，并随方所言。其润湿药，如天门冬、干地黄辈，皆先切，曝，独捣令偏碎，更出细擘，曝干。若逢阴雨，亦以微火烘（火工切）之，既燥，小停，冷，乃捣之。

　　凡湿药，燥皆大耗，当先增分两，须得屑乃称之为正。其汤酒中，不须如此也。

　　凡筛丸药，用重密绢令细，于蜜丸易熟。若筛散草药，用轻疏绢，于酒中服即不泥。其石药，亦用细绢筛令如丸者。凡筛丸散药毕，皆更合于臼中，以杵捣之数百过，视其色理和同，为佳也。

　　凡汤酒膏中用诸石，皆细捣之如粟米，亦可以葛布筛令调，并以新绵别裹内中。其雄黄、朱凡煮汤，欲微火，令小沸。其水数根据方多少，大略二十两药，用水一斗，煮取四升，以此为准。然则利汤欲生，少水而多取；补汤欲熟，多水而少取。好详视之，不得令水多少。用新布，两人以尺木绞之，澄去 （鱼靳切）浊，纸覆令密。温汤勿令铛器中有水气，于熟汤上煮，令暖亦好。服汤宁令小沸热易下，冷则呕涌。

　　凡云分再服、三服者，要令势力相及，并视人之强羸，病之轻重，以为进退增减之，不必悉凡渍药酒，皆须细切，生绢袋盛之，乃入酒密封，随寒暑日数，视其浓烈，便可漉出，不必凡建中、肾沥诸补汤，滓合两剂，加水煮竭饮之，亦敌一剂新药，贫人可当根据此用，皆应先凡合膏，初以苦酒渍令淹浃，不用多汁，密覆勿泄。云 （祖对切，时者，周时也，从今旦明旦。亦有只一宿者。煮膏，当三上三下，以泄其热势，令药味得出。上之使匝匝沸，乃下之，使沸静良久乃止，宁欲小小生。其中有薤白者，以两头微焦黄为候。有白芷、附子者，亦令小黄色为度。猪肪皆勿令经水，腊月者弥佳。绞膏亦以新布绞之。若是可服之膏，膏滓亦可酒煮饮之。可摩之膏，膏滓则宜以敷病上，此盖欲兼尽其药力故也。

　　凡膏中有雄黄、朱砂辈，皆别捣细研如面，须绞膏毕乃投中，以物疾搅，至于凝强，勿使沉聚在下不调也。有水银者，于凝膏中研令消散。胡粉亦尔。

　　凡汤酒中用大黄，不须细锉。作汤者，先以水浸令淹浃，密覆一宿。明旦煮汤，临熟乃内汤中，又煮两、三沸，便绞出，则势力猛，易得快利。丸散中用大黄，旧皆蒸之，今不须尔。

　　凡汤中用麻黄，皆先别煮两、三沸，掠去其沫，更益水如本数，乃内余药，不尔，令人烦。

　　麻黄皆折去节，令理通，寸锉之；小草、瞿麦五分锉之；细辛、白前三分锉之；丸散膏中，则细锉也。

　　凡汤中用完物，皆擘破，干枣、栀子、栝蒌之类是也。用细核物，亦打破，山茱萸、五味子、蕤核、决明子之类是也。细花之物，正尔完用之，旋复花、菊花、地肤子、葵子之类是也。米麦豆辈，亦完用之。诸虫，先微炙之，唯螵蛸当中破炙之。生姜、射干皆薄切之。芒硝、饴糖、阿胶皆须绞汤毕，纳汁中，更上火两、三沸，烊尽乃服之。

　　凡用麦门冬，皆微润抽去心。杏仁、桃仁，汤柔挞去皮。巴豆打破，剥其皮，刮去心，不尔，令人闷。石韦刮去毛。辛夷去毛及心。鬼箭削取羽皮。藜芦剔取根微炙。枳实去其瓤，亦炙之。椒去实于铛中微熬令汗出，则有势力。矾石于瓦上若铁物中，熬令沸，汁尽即止。

　　石皆以黄土泥包使燥，烧之半日，令熟而解散。犀角、羚羊角皆镑刮作屑。诸齿骨并炙捣碎之。皂荚去皮、子炙之。

　　凡汤并丸散，用天雄、附子、乌头、乌喙、侧子，皆 灰中炮令微坼，削去黑皮，乃称之。唯姜附汤及膏酒中生用，亦削皮乃称之，直理破作七八片。随其大小，但削除处黑尖处令尽。

　　凡汤酒丸散膏中，用半夏皆且完，用热汤洗去上滑，以手挪之皮释随剥去，更复易汤洗令滑尽。不尔，戟人咽喉。旧方云二十许过，今六、七过便足。亦可煮之，一、两沸一易水，如此三、四过，仍挪洗毕，便曝干；随其大小，破为细片，乃称之以入汤。若膏酒丸散，皆须曝燥，乃称之。

　　凡丸散用阿胶，皆先炙，使通体沸起，燥，乃可捣。有不沸处，更炙之。

　　凡丸中用蜡，皆烊投少蜜中，搅调以和药。若用熟艾，先细擘，合诸药捣，令散。不可筛者凡用蜜，皆先火煎，掠去其沫，令色微黄，则丸经久不坏。掠之多少，随蜜精粗。

　　凡丸散用巴豆、杏仁、桃仁、葶苈、胡麻诸有膏腻药，皆先熬黄黑，别捣令如膏，指（莫结切）视泯泯尔，乃以向成散；稍稍下臼中，合研捣，令消散，仍复都以轻疏绢筛度之，须尽，又纳臼中，根据法捣数百杵也。汤膏中用，亦有熬之者，虽生并捣破之。

　　凡用桂心、浓朴、杜仲、秦皮、木兰之辈，皆削去上虚软甲错处，取里有味者称之。茯苓、猪苓，削除黑皮；牡丹、巴戟天、远志、野葛等，皆槌破去心；紫菀洗去土皆毕，乃称之；薤白、葱白除青令尽；莽草、石南、茵芋、泽兰，皆剔取叶及嫩茎，去大枝；鬼臼、黄连，皆除根毛；蜀椒去闭口者及目熬之。

　　凡野狼毒、枳实、橘皮、半夏、麻黄、吴茱萸，皆欲得陈久者良。其余须精新也。

　　凡方云巴豆若干枚者，粒有大小，当先去心皮，乃称之，以一分准十六枚。附子、乌头若干枣有大小，三枚准一两。云干姜一累者，以重一两为正。

　　凡方云半夏一升者，洗毕称五两为正。蜀椒一升者，三两为正。吴茱萸一升者，五两为正。

　　菟丝子一升，九两为正。庵 子一升，四两为正。蛇床子一升，三两半为正。地肤子一升，四两为正。此其不同也。云某子一升者，其子各有虚实、轻重，不可通以秤准，皆取平升为正。

　　凡方云用桂一尺者，削去皮毕，重半两为正。甘草一尺者，重二两为正。云某草一束者，以

　　卷第一

　　上合药分剂料理法则

　　臣禹锡等谨按徐之才《药对》、孙思邈《千金方》、陈藏器《本草拾遗》序例如后。

　　夫众病积聚，皆起于虚也。虚生百病。积者，五脏之所积；聚者，六腑之所聚。如斯等疾，多从旧方，不假增损。虚而劳者，其弊万端，宜应随病增减。古之善为医者，皆自采药，审其体性所主，取其时节早晚；早则药势未成，晚则盛势已歇。今之为医，不自采药，且不委节气早晚，又不知冷热消息，分两多少；徒有疗病之名，永无必愈之效，此实浮惑，聊更审其冷热，记增损之主尔。虚劳而头痛复热，加枸杞、萎蕤。虚而欲吐，加人参。虚而不安，亦加人参。虚而多梦纷纭，加龙骨。虚而多热，加地黄、牡蛎、地肤子、甘草。虚而冷，加当归、芎 、干姜。虚而损，加钟乳、棘刺、苁蓉、巴戟天。虚而大热，加黄芩、天门冬。虚而多忘，加茯神、远志。虚而惊悸不安，加龙齿、沙参、紫石英、小草，若冷，则用紫石英、小草；若客热，即用沙参、龙齿；不冷不热皆用之。虚而口干，加麦门冬、知母。虚而吸吸，加胡麻、覆盆子、柏子仁。虚而多气兼微咳，加五味子、大枣。虚而身强腰中不利，加磁石、杜仲。虚而多冷，加桂心、吴茱萸、附子、乌头。虚而劳，小便赤，加黄芩。虚而客热，加地骨皮、白水黄 （白水，地名。）虚而冷，用陇西黄 。虚而痰、复有气，用生姜、半夏、枳实。虚而小肠利，加桑螵蛸、龙骨、鸡 虚而小肠不利，加茯苓、泽泻。虚而损、溺白，加浓朴。诸药无有一一历而用之，但据体性冷热，的相主对，聊叙增损之一隅。夫处方者宜准此。

　　凡诸药子仁，皆去皮尖及双仁者，仍切之。

　　凡乌梅皆去核，入丸散，熬之。大枣擘去核。

　　凡用麦 、曲、大豆黄卷、泽兰、芜荑、僵蚕、干漆、蜂房，皆微炒。

　　凡汤中用麝香、犀角、鹿角、羚羊角、牛黄、蒲黄、丹砂，须熟末如粉，临服纳汤中，搅令凡茯苓、芍药，补药须白者，泻药唯赤者。

　　凡石蟹，皆以槌极打令碎，乃入臼；不尔，捣，不可熟。牛膝、石斛等入汤酒，拍碎用之。

　　凡菟丝子，暖汤淘汰去沙土，干，漉，暖酒渍，经一宿漉出，曝，微白，皆捣之；不尽者，更以酒渍，经三、五日乃出，更晒微干，捣之，须臾悉尽，极易碎。

　　凡斑猫等诸虫，皆去足翅微熬，用牡蛎熬令黄。

　　凡诸汤用酒者，皆临熟下之。

　　凡用银屑，以水银和成泥。

　　凡用钟乳等诸石，以玉槌水研三日三夜，漂炼，务令极细。

　　诸药有宣、通、补、泄、轻、重、涩、滑、燥、湿，此十种者，是药之大体，而《本经》都不言之，后人亦所未述，遂令调合汤丸，有昧于此者。至如宣可去壅，即姜、橘之属是也。

　　通可去滞，即通草、防己之属是也。补可去弱，即人参、羊肉之属是也。泄可去闭，即葶苈、大黄之属是也。轻可去实，即麻黄、葛根之属是也。重可去怯，即磁石、铁粉之属是也。

　　涩可去脱，即牡蛎、龙骨之属是也。滑可去着，即冬葵、榆皮之属是也。燥可去湿，即桑白皮、赤小豆之属是也。湿可去枯，即紫石英、白石英之属是也。只如此体，皆有所属。凡用药者，审而详之，则靡所遗失矣。

　　凡五方之气，俱能损人，人生其中，即随气受疾。虽习成其性，亦各有所资，乃天生万物以与人，亦人穷急以致物。今岭南多毒，足解毒药之物，即金蛇、白药之属是也。江湖多气，足破气之物，即姜、橘、吴茱萸之属是也。寒温不节，足疗温之药，即柴胡、麻黄之属是也。

