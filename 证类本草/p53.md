<!-- { "loadSidebar": true } -->
　　根窠大类茄子，叶似羊蹄而长大，花如菊，实黄黑，亦有叶如山芋而开紫花者，不拘时月采根芽为药。以其形如枯骨者良。江淮间亦有此种，名土青木香，不堪入药用。伪蜀王昶苑中亦尝种之，云苗高三、四尺，叶长八、九寸，皱软而有毛，开黄花，恐亦是土木香种也。《续传信方》着张仲景青木香丸，主阳衰诸不足，用昆仑青木香，六路诃子皮二十两，筛末，沙糖和之。驸马都尉郑某（忘其名），去沙糖，加羚羊角十二两，白蜜丸如梧子，空腹酒下三十丸，日再，其效甚速。然用药不类古方，而云仲景者，不知何从而得之邪。按《修养书》云：正月一日取五木煮汤以浴，令人至老须发黑。徐锴注云：道家谓青木香为五香，亦云五木。道家多以此浴，当是其义也。又：古方主痈疽五香汤中，亦使青木香，青木香名为五香，信然矣。

　　海药谨按《山海经》云：生东海昆仑山。雷公云：凡使，其香是芦蔓根条，左盘旋。采得二十九日，方硬如朽骨硬碎。其有芦头丁盖子色青者，是木香神也。外台秘要：治狐臭，若股内阴下恒湿臭，或作疮。青木香，好醋浸，致腋下夹之，即愈。伤寒类要：天行热病，若发赤黑斑如KT 。青木香二两，水二升，煮取一升，顿服之效。孙尚药：治丈夫、妇人、小儿痢。

　　木香一块，方圆一寸，黄连半两，上件二味用水半升同煎干，去黄连，只薄切木香焙干为末。三服：第一橘皮汤，第二陈米饮，第三甘草汤调下。此方李景纯传。有一妇人久患痢将死，梦中观音授此方，服之遂愈。别说云：谨按木香，今皆从外国来，即青木香也，陶说为得，本在草部。而《图经》所载广州一种，乃是木类。又载滁州、海州者，乃马兜铃根，此山乡俗名尔。治疗冷热，殊不相似。此三种，自当入一外类别名尔。

　　衍义曰：木香，专泄决胸腹间滞塞冷气，他则次之。得橘皮、肉豆蔻、生姜相佐使绝佳，效尤速。又一种，尝自岷州出塞，得生青木香，持归西洛。叶如牛蒡，但狭长，茎高三、四尺，花黄，一如金钱，其根则青木香也。生嚼之，极辛香，尤行气。

　　卷第六

　　薯蓣

　　薯蓣　味甘，温，平，无毒。主伤中，补虚羸，除寒热邪气，补中，益气力，长肌肉，主头面游风，风头眼眩，下气，止腰痛。补虚劳羸瘦，充五脏，除烦热，强阴。久服耳目聪明，轻身，不饥，延年。一名山芋，秦、楚名玉延，郑、越名土薯（音除。）生嵩高山谷。二月、八月采根，曝干。紫芝为之使，恶甘遂。

　　陶隐居云：今近道处处有，东山、南江皆多掘取食之以充粮。南康间最大而美，服食亦用之。唐本注云：薯蓣，日干捣细，筛为粉，食之大美，且愈疾而补。此有两种：一者白而且佳。一者青黑，味亦不美。蜀道者尤良。臣禹锡等谨按吴氏云：薯蓣，一名诸署，齐、越名山羊，一名修脆，一名儿草。神农：甘，小温。桐君、雷公：甘，无毒。或生临朐钟山，始生赤茎细蔓，五月华白，七月实青黄，八月熟落，根中白，皮黄，类芋。药性论云：薯蓣，臣。能补五劳七伤，去冷风，止腰疼，镇心神，安魂魄，开达心孔，多记事，补心气不足，患人体虚羸，加而用之。异苑云：薯蓣，野人谓之土薯。若欲掘取，嘿然则获，唱名便不可得。人有植之者，随所种之物而像之也。日华子云：助五脏，强筋骨，长志，安神，主泄精，健忘。干者功用同前。

　　图经曰：薯蓣，生嵩高山山谷，今处处有之，以北都、四明者为佳。春生苗，蔓延篱援。

　　茎紫叶青，有三尖角似牵牛更浓而光泽。夏开细白花，大类枣花。秋生实于叶间，状如铃。二月、八月采根，今人冬春采，刮之白色者为上，青黑者不堪，曝干用之。法取粗根，刮去黄皮，以水浸，末白矾少许掺水中，经宿取，净洗去涎，焙干。近都人种之极有息。春取宿根头，以黄沙和牛粪作畦种。苗生以竹梢作援，援高不得过一、二尺，夏月频溉之。当年可食，极肥美。南中有一种，生山中，根细如指，极紧实，刮磨入汤煮之，作块不散，味更珍美，云食之尤益人，过于家园种者。又江湖、闽中出一种，根如姜、芋之类而皮紫。极有大者，一枚可重斤余，刮去皮，煎煮食之俱美，但性冷于北地者耳。彼土人为单呼为薯（音若殊），亦曰山薯。而《山海经》云：景山北望少泽，其草多薯 （音与薯蓣同）。郭璞注云：根似芋可食。今江南人单呼薯（音储），语或用轻重耳。据此注，则薯蓣与薯乃一种。南北之产或有不同，故其形类差别。然字音殊、储不同，盖相传之讹也。一名山芋。

　　食疗：治头疼，利丈夫，助阴力。和面作 ，则微动气，为不能制面毒也。熟者和蜜，或为汤煎，或为粉，并佳。干之入药更妙也。雷公云：凡使，勿用平田生二、三纪内者，要经十纪者，山中生，皮赤，四面有髭生者妙。若采得，用铜刀削去上赤皮，洗去涎，蒸用。圣惠方：补虚损，益颜色。用薯蓣于砂盆中细研，然后下于铫中，先以酥一大匙熬令香，次旋添酒一盏煎，搅令匀，空心饮之。食医心镜主下焦虚冷，小便数，瘦损无力。生薯蓣半斤。刮去皮，以刀切碎，研令细烂，于铛中着酒，酒沸下薯蓣，不得搅，待熟着少盐、葱白，理添酒，空腹饮三、二杯，妙。

　　衍义曰：山药，按本草，上一字犯英庙讳，下一字曰蓣，唐代宗名预，故改下一字为药，今人遂呼为山药。如此则尽失当曰本名，虑岁久，以山药为别物，故书之。此物贵生干，方入药，其法：冬月以布裹手，用竹刀子剐去皮，于檐下风迳处，盛竹筛中，不得见日色。一夕干五分，俟全干收之，唯风紧则干速。所以用干之意，盖生湿则滑，不可入药。熟则只堪啖，亦滞气。余如《经》。

　　卷第六

　　薏（音薏）苡（音以）仁

　　薏（音薏）苡（音以）仁　味甘，微寒，无毒。主筋急拘挛，不可屈伸，风湿痹，下气，除筋骨邪气不仁，利肠胃，消水种，令人能食。久服轻身益气。其根，下三虫。一名解蠡，一名屋（音毯），一名起实，一名 （音感）。生真定平泽及田野。八月采实，采根无时。

　　陶隐居云：真定县属常山郡，近道处处有，多生人家。交 者子最大，彼土呼为秆（音干）珠。马援大取将还，人谗以为真珠也。实重累者为良。用之取中仁。今小儿病蛔虫，取根煮汁糜食之。甚香，而去蛔虫大效。今按陈藏器本草云：薏苡收子，蒸令气馏，曝干，磨取仁，炊作饭及作面。主不饥，温气，轻身。煮汁饮之，主消渴。又按别本注云：今多用梁汉者，气力劣于真定，取青水色者良。臣禹锡等谨按药性论云：能治热风，筋脉挛急，能令人食。主肺痿肺气，吐脓血，咳嗽涕唾，上气，昔马援煎服之，破五溪毒肿。种于彼取仁甑中蒸，使气馏，曝于日中，使干，挪之得仁矣。孟诜云：性平，去干湿香港脚，大验。

　　图经曰：薏苡仁，生真定平泽及田野，今所在有之。春生苗，茎高三、四尺。叶如黍。

　　开红白花作穗子。五月、六月结实，青白色，形如珠子而稍长，故呼意珠子。小儿多以线穿如贯珠为戏。八月采实，采根无时。今人通以九月、十月采，用其实中仁。古方大抵心肺药多用之。韦丹治肺痈，心胸甲错者，淳苦酒煮薏苡仁令浓，微温顿服之。肺有血当吐愈。《广济方》：治冷气，薏苡仁饭粥法：细舂其仁，饮为饭，气味欲习如麦饭乃佳。或煮粥亦好，自任无忌。根之入药者，葛洪治卒心腹烦满，又胸胁痛者，锉根浓煮汁，服三升乃定。今人多取叶为饮，香益中空膈，甚胜其杂他药用者。张仲景治风湿身烦疼日晡剧者，与麻黄杏仁薏苡仁汤：麻黄三两，杏仁三十枚，甘草、薏苡仁各一两，四物以水四升，煮取二升，分温再服。

　　又治胸痹偏缓急者，薏苡仁附子散方：薏苡仁十五两，大附子十枚炮，二物杵末，每服方寸匕，日三。

　　陈藏器余主消渴，煞蛔虫。根煮服，堕胎。雷公云：凡使，勿用 米，颗大无味，其米，时人呼为粳 是也。若薏苡仁，颗小色青，味甘，咬着黏人齿。夫用一两，以糯米二两同熬，令糯米熟，去糯米取使，若更以盐汤煮过，别是一般修制亦得。外台秘要：治牙齿风痛。薏苡根四两，水四升，煮取二升，含冷易之，龈便生。又方：咽喉卒痈肿，吞薏苡仁二枚。又方：蛔虫攻心腹痛。薏苡根二斤切，水七升，煮取三升。先食尽服之，虫死尽出。梅师方：肺疾唾脓血取薏仁十两杵碎，以水三升，煎取一升，入酒少许服之。食医心镜：治筋脉拘挛，久风湿痹下气，除骨中邪气，利肠胃，消水肿，久服轻身，益气力。薏苡仁一升，捣为散。每服以水二升煮两匙末作粥，空腹食之。后汉《马援传》：马援在交 ，常饵薏苡实，用能轻身省欲，以胜瘴气。南方薏苡实，援欲以为种，军还载之一车。

　　衍义曰：薏苡，此李商隐《太仓铭》中所谓薏苡似珠，不可不虞者也。取仁用。《本经》云：微寒，主筋急拘挛。拘挛有两等，《素问》注中，大筋受热，则缩而短，缩短故挛急不伸。

　　此是因热而拘挛也。故可用薏苡仁。若《素问》言因寒即筋急者，不可更用此也。凡用之，须倍于他药，此物力势和缓，须倍加用即见效。盖受寒，即能使人筋急。受热，故使人筋挛。若但热而不曾受寒，亦能使人筋缓。受湿则又引长无力。

　　卷第六

　　泽泻

　　泽泻　味甘、咸，寒，无毒。主风寒湿痹，乳难，消水，养五脏，益气力，肥健，补虚损五劳，除五脏痞满，起阴气，止泄精、消渴、淋沥，逐膀胱三焦停水。久服耳目聪明，不饥，延年，轻身，面生光，能行水上。扁鹊云：多服病患眼。一名水泻，一名及泻，一名芒芋，一名鹄泻。生汝南池泽。五月、六月、八月采根，阴干。（畏海蛤、文蛤。）

　　叶

　　 味咸，无毒。主大风，乳汁不出，产难，强阴气。久服轻身。五月采。

　　实

