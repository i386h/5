<!-- { "loadSidebar": true } -->
　　 味甘，无毒。主风痹、消渴，益肾气，强阴，补不足，除邪湿。久服面生光，令人无子陶隐居云：汝南郡属豫州。今近道亦有，不堪用，唯用汉中、南郑、青弋，形大而长，尾间必有两歧为好。此物易朽蠹，常须密藏之。叶狭长，丛生诸浅水中。《仙经》服食断谷皆用之。亦云身轻，能步行水上。唐本注云：今汝南不复采用，唯以泾州、华州者为善也。臣禹锡等谨按尔雅云： ， 。疏云： ，一名 ，即药草泽泻也。药性论云：泽泻，君，味。能主肾虚精自出，治五淋，利膀胱热，宣通水道。日华子云：治五劳七伤，主头旋，耳虚鸣，筋骨挛缩，通小肠，止遗沥，尿血，催生，难产，补女人血海，令人有子。叶壮水脏，下乳，通血脉。

　　图经曰：泽泻，生汝南池泽，今山东、河、陕、江、淮亦有之，以汉中者为佳。春生苗，多在浅水中，叶似牛舌草，独茎而长。秋时开白花，作丛似谷精草。五月、六月、八月采根，阴干。今人秋末采，曝干用。此物极易朽蠹，常须密藏之。汉中出者，形大而长，尾间有两歧最佳。《尔雅》谓之 （羊朱切），一名 （与舄同，私夕切）。《素问》身热解堕，汗出如浴恶风少气，名曰酒风。治之以泽泻、术各十分，麋衔五分，合以二指撮，为后饭。后饭者，饭后药先，谓之后饭。张仲景治杂病，心下有支饮，苦冒，泽泻汤主之。泽泻五两，术二两，水二升，煎取半升，分温再服。治伤寒有大、小泽泻汤，五苓散辈。皆用泽泻，行利停水为最要。深师治支饮，亦同用泽泻、术，但煮法小别。先以水二升煮二物，取一升，又以水一升煮泽泻，取五合，合此二汁，为再服。病甚欲眩者，服之必瘥。仙方亦单服泽泻一物，捣筛，取末，水调，日分服六两，百日体轻，久而健行。

　　雷公曰：不计多少，细锉酒浸一宿，漉出，曝干，任用也。经验方：常服泽泻，皂荚水煮烂，焙干为末，炼蜜为丸如桐子大。空尽以温酒下十五丸至二十丸，甚妙。治肾脏风，生疮尤良。

　　衍义曰：泽泻，其功尤长于行水。张仲景曰：水搐渴烦，小便不利，或吐或泻，五苓散主之。方用泽泻，故知其用长于行水。《本经》又引扁鹊云，多服病患眼，诚为行去其水。张仲景八味丸用之者，亦不过引接桂、附等归就肾经，别无他意。凡服泽泻散人，未有不小便多者，小便既多，肾气焉得复实？今人止泄精，多不敢用。

　　卷第六

　　远志（为君）

　　远志（为君）　味苦，温，无毒。主咳逆伤中，补不足，除邪气，利九窍，益智能，耳目聪明，不忘，强志，倍力，利丈夫，定心气，止惊悸，益精，去心下膈气，皮肤中热，面目黄。

　　久服轻身不老，好颜色，延年。叶名小草，主益精，补阴气，止虚损，梦泄。一名棘菀，一名绕，一名细草。生泰山及冤句川谷。四月采根、叶阴干。（得伏苓、冬葵子、龙骨良，杀天雄、附子毒，畏真珠、藜芦、蜚蠊、齐蛤。）

　　陶隐居云：按药名无齐蛤，恐是百合。冤句县属兖州济阴郡，今犹从彭城北兰陵来。用之打去心取皮，今用一斤正得三两皮尔，市者加量之。小草状似麻黄而青。远志亦入仙方药用。

　　唐本注云：《药录》下卷有齐蛤，即齐蛤元有，不得言无。今陶云恐是百合，非也。今注：远志茎叶似大青而小，比之麻黄，陶不识尔。臣禹锡等谨按尔雅云： 绕，棘菀。注：今远志也，似麻黄，赤华，叶锐而黄，其上谓之小草。

　　药性论云：远志畏蛴螬。治心神健忘，安魂魄，令人不迷，坚壮阳道，主梦邪。日华子云：主膈气，惊魇，长肌肉，助筋骨，妇人血噤，失音，小儿客忤。服无忌。

　　图经曰：远志，生泰山及冤句川谷，今河、陕、京西州郡亦有之。根黄色形如蒿根。苗名小草，似麻黄而青，又如荜豆。叶亦有似大青而小者。三月开花白色，根长及一尺。四月采根、叶，阴干，今云晒干用。泗州出者花红，根、叶俱大于它处。商州者根又黑色。俗传夷门远志最佳。古方通用远志、小草。今医但用远志，稀用小草。《古今录验》及《范汪方》治胸痹心痛，逆气，膈中饮不下，小草丸。小草、桂心、蜀椒去汗、干姜、细辛各三分，附子二分炮，六物合捣下筛，和以蜜丸大如梧子。先食米汁下三丸，日三，不知稍增，以知为度。

　　禁猪肉、冷水、生葱、菜。

　　雷公曰：远志，凡使，先须去心，若不去心，服之令人闷。去心了，用熟甘草汤浸宿，漉出，曝干用之也。肘后方：治人心孔愍塞，多忘喜误。丁酉日密自至市买远志，着巾角中，还为末服之，勿令人知。抱朴子《内篇》云：陵阳仲子服远志二十年，有子三十七人，开书所视，便记而不忘。

　　卷第六

　　龙胆

　　龙胆　味苦，寒、大寒，无毒。主骨间寒热，惊痫，邪气，续绝伤，定五脏，杀蛊毒，除胃中伏热，时气温热，热泄下痢，去肠中小虫，益肝胆气，止惊惕。久服益智不忘，轻身耐老。一名陵游。生齐朐山谷及冤句。二月、八月、十一月、十二月采根，阴干。（贯众为之使，恶防葵、地黄。）

　　陶隐居云：今出近道，吴兴为胜。状似牛膝，味甚苦，故以胆为名。今按别本注云：叶似龙葵，味苦如胆，因以为名。臣禹锡等谨按药性论云：龙胆，君。能生小儿惊痫，入心，壮热，骨热，痈肿，治时疾，热黄，口疮。日华子云：小豆为使。治客忤疳气，热病狂语及疮疥，明目，止烦，益智，治健忘。

　　图经曰：龙胆，生齐朐山谷及冤句，今近道亦有之。宿根黄白色，下抽根十余本，类牛膝。

　　直上生苗，高尺余。四月生叶，似柳叶而细，茎如小竹枝，七月开花如牵牛花，作铃铎形，青碧色。冬后结子，苗便枯。二月、八月、十一月、十二月采根，阴干。俗呼为草龙胆。浙中又有山龙胆草，味苦涩，取根细锉，用生姜自然汁浸一宿，去其性，焙干，捣，水煎一钱匕，温服之。治四肢疼痛。采无时候。叶经霜雪不凋，此同类而别种也。古方治疸多用之。《集验方》谷疸丸：苦参三两，龙胆一两，二物下筛，牛胆和丸，先食以麦饮服之，如梧子五丸，日三，不知稍增。《删繁方》治劳疸，同用此龙胆，加至二两，更增栀子仁三七枚，三物同筛捣，丸以猪胆，服如前法，以饮下之。其说云：劳疸者，因劳为名。谷疸者，因食而劳也。

　　雷公云：采得后阴干。欲使时，用铜刀切去髭土头了，锉，于甘草汤中浸一宿，至明漉出，曝干用。勿空腹饵之，令人溺不禁。圣惠方：治蛔虫攻心如刺，吐清水。龙胆一两去头，锉，水二盏，煮取一盏去滓。隔宿不食，平旦一顿服。外台秘要：治卒下血不止。龙胆一虎口，以水五升，煮取二升半，分为五服，瘥。肘后方：治卒心痛。龙胆四两，酒三升，煮取一升半，顿服。

　　卷第六

　　细辛

　　细辛一　细辛二　味辛，温，无毒。主咳逆，头痛脑动，百节拘挛，风湿痹痛，死肌，温中下气，破痰，利水道，开胸中，除喉痹， （音瓮）鼻，风痫，癫疾，下乳结，汗不出，血不行，安五脏，益肝胆，通精气。久服明目，利九窍，轻身长年。一名小辛。生华阴山谷。二月、八月采根，阴干。曾青、枣根为之使，得当归、芍药、白芷、芎 、牡丹、 本、甘草共疗妇人，得决明、鲤鱼胆，青羊肝共疗目痛。恶野狼毒、山茱萸、黄 ，畏硝石、滑石，反藜芦。

　　陶隐居云：今用东阳临海者，形段乃好，而辛烈不及华阴、高丽者。用之去其头节。人患口臭者，含之多效，最能除痰，明目也。臣禹锡等谨按范子云：细辛出华阴，色白者善。吴氏云：细辛，一名细草。神农、黄帝、雷公、桐君：辛，小温。歧伯：无毒。季氏：小寒。如葵叶赤黑，一根一叶相连。药性论云：细辛，臣，忌生菜，味苦、辛。治咳逆上气，恶风风头，手足拘急，安五脏六腑，添胆气，去皮风湿痒，能止眼风泪下，明目，开胸中滞，除齿痛，主血闭，妇人血沥腰痛。日华子云：治嗽，消死肌疮肉，胸中结聚。忌狸肉。

　　图经曰：细辛，生华山山谷，今处处有之，然它处所出者，不及华州者真。其根细而其味极辛，故名之曰细辛。二月、八月采根，阴干用。今人多以杜衡当之。杜衡吐人，用时须细辨耳。杜衡春初于宿根上生苗，叶似马蹄形状，高三、二寸，茎如麦 粗细，每窠上有五、七叶，或八、九叶，别无枝蔓。又于叶、茎间罅内，芦头上贴地生紫花，其花似见不见，暗结实如豆大，窠内有碎子似天仙子。苗、叶俱青，经霜即枯。其根成窠，有似饭帚密闹，细长四、五寸，微黄白色，味辛。江淮俗呼为马蹄香，以人多误用，故此详述之。

　　雷公云：凡使，一一拣去双叶，服之害人。须去头土了，用瓜水浸一宿，至明漉出，曝干用之。圣惠方：治口臭及 齿肿痛。细辛煮取浓汁，熟含冷吐，瘥。外台秘要：治卒客忤，停尸不能言。细辛、桂心等分纳口中。别说云：谨按细辛非华阴者，不得为细辛用。若杜衡之类，自应根据本性于用尔。又细辛若单用末，不可过半钱匕，多即气闷塞不通者死。虽死无伤，近年关中或用此毒人者，闻平凉狱中尝治此，故不可不记，非本有毒，但以不识多寡之用，因以有此。

　　衍义曰：细辛，用根，今唯华州者佳，柔韧，极细直，深紫色，味极辛，嚼之习习如椒。

　　治头面风痛不可缺也。叶如葵叶，赤黑，非此则杜衡也。杜衡叶，形如马蹄下，故俗云马蹄香。

　　盖根似白前，又似细辛。襄、汉间一种细辛，极细而直，色黄白，乃是鬼督邮，不可用。

　　卷第六

　　石斛

　　石斛　味甘，平，无毒。主伤中，除痹，下气，补五脏，虚劳羸瘦，强阴，益精，补内绝不足，平胃气，长肌肉，逐皮肤邪热痱（音沸）气，脚膝疼冷痹弱。久服浓肠胃，轻身延年，定志除惊。一名林兰，一名禁生，一名杜兰，一名石 （音逐）。生六安山谷水旁石上。七月、八月采茎，阴干。（陆英为之使，恶凝水石、巴豆，畏僵蚕、雷丸。）

　　陶隐居云：今用石斛，出始兴。生石上，细实，桑灰汤沃之，色如金，形似蚱（音窄）

　　蜢（音猛）髀者为佳。近道亦有，次宣城间生栎树上者，名木斛。其茎形长大而色浅。六安属庐江，今始安亦出木斛，至虚长，不入丸散，唯可为酒渍、煮汤用尔。俗方最以补虚，疗脚膝。

