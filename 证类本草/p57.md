<!-- { "loadSidebar": true } -->
　　海药云谨按《广志》云：生岭南。又云：生大秦国。性温、平，无毒。主头面游风，遍身痒。煮法淋蘸。陶朱术云：五月五日采，诸山野往往亦有之。

　　卷第六

　　零余子

　　味甘，温，无毒。主补虚，强腰脚，益肾，食之不饥。晒干功用强于薯蓣，有数此则是其一也。一本云：大如鸡子，小者如弹丸，在叶下生。

　　卷第六

　　百草花

　　主百病，长生，神仙。亦煮花汁酿酒服之。《异类》云：凤刚者，渔阳人也，常采百花，水渍，封泥埋之百日，煎为丸。卒死者，纳口中即活。胡刚服药，百余岁，入地肺山。《列仙传》云：尧时赤松子服之，得仙。

　　卷第六

　　红莲花、白莲花

　　味甘，平，无毒。久服令人好颜色，变白却老。生西国，胡人将来至中国也。

　　卷第六

　　旱藕

　　味甘，平，无毒。主长生不饥，黑毛发。生太行，如藕。

　　卷第六

　　羊不吃草

　　味苦、辛，温，无毒。主一切风血，补益，攻诸病。煮之，亦浸酒。生蜀川山谷。叶细长，在诸草中羊不吃者是。

　　卷第六

　　萍蓬草根

　　味甘，无毒。主补虚，益气力，久食不饥，浓肠胃。生南方池泽。大如荇，花黄，未开前如算袋，根如藕，饥年当谷也。

　　卷第六

　　石蕊

　　主长年不饥。生泰山石上，如花蕊，为丸散服之。今时无复有。王隐《晋书》曰：庾褒入林KT 山，食木实，饵石蕊，得长年也。

　　卷第六

　　仙人草

　　主小儿酢疮。煮汤浴，亦捣敷之。酢疮，头小，大硬。小者，此疮或有不因药而自瘥者。当丹毒入腹必危，可预饮冷药以防之，兼用此草洗疮。亦明目，去肤翳，挪汁滴目中。生阶庭间。高二、三寸，叶细有雁齿，似离鬲草，北地不生也。

　　卷第六

　　会州白药

　　主金疮，生肤，止血，碎末敷疮上。药如白蔹，出会州也。

　　卷第六

　　救穷草

　　食之可绝谷长生。生地肺山大松树下，如竹，出新道书。地肺山高六千丈，其下有之，应可求也。

　　卷第六

　　草豉

　　味辛，平，无毒。主恶气，调中，益五脏，开胃，令人能食。生巴西诸国。草似韭，豉出花中，人食之。

　　卷第六

　　陈思岌

　　味辛，平，无毒。主解诸药毒，热毒，丹毒痈肿，天行壮热，喉痹，蛊毒，除风血，补益。以上并煮服之，亦磨敷疮上，亦浸酒。出岭南。一名千金藤，一名石黄香。今江东又有千金藤，一名鸟虎藤，与陈思岌所主，颇有异同，终非一物也。陈思岌蔓生，如小豆，根及叶辛香也。

　　卷第六

　　千里及

　　味苦，平，小毒。主天下疫气，结黄，疟瘴，蛊毒。煮服之吐下，亦捣敷疮，虫、蛇、犬等咬处。藤生，道旁篱落间有之，叶细浓，宣、湖间有之。

　　卷第六

　　孝文韭

　　味辛，温，无毒。主腹内冷胀满，泄痢肠 ，温中补虚。生塞北山谷。如韭，人多食之能行。云昔后魏孝文帝所种，以是为名。又有山韭，亦如韭，生山间，主毛发。又有石蒜，生石间。又有泽蒜，根如小蒜，叶如韭。生平泽，并温补下气。又滑水源。又有诸葛亮韭，而长，彼人食之，是蜀魏时诸葛亮所种也。

　　卷第六

　　倚待草

　　味甘，温，无毒。主血气虚劳，腰膝疼弱，风缓，羸瘦无颜色，绝伤，无子，妇人老血。浸酒服之。逐病拯疾，故名倚待。生桂州如安山谷，叶圆，高二、三尺，八月采取。

　　卷第六

　　鸡侯菜

　　味辛，温，无毒。久食温中益气。生岭南。顾《广州记》曰：鸡侯菜，似艾，二月生，宜鸡羹，故名之。

　　卷第六

　　桃朱术

　　取子带之，令妇人为夫所爱。生园中，细如芹花，紫子作角，以镜向旁敲之，则子自发，五月五日收之也。

　　卷第六

　　铁葛

　　味甘，温，无毒。主一切风，血气羸弱，令人性健。久服风缓及偏风并正。生山南峡中。叶似枸杞，根如葛，黑色也。

　　卷第六

　　伏鸡子根

　　味苦，寒，无毒。主解百药毒，诸热烦闷急黄，天行黄胆，疽疮，疟瘴中恶，寒热头痛，马急黄及牛疫，并水磨服。生者尤佳。亦敷痈肿，与陈家白药同功。但霍乱诸冷，不可服耳。生四明天台。叶圆薄似钱，蔓延，根作鸟形者良。一名承露仙。

　　卷第六

　　陈家白药

　　味苦，寒，无毒。主解诸药毒。水研服之，入腹与毒相攻必吐，疑毒未止，更服。亦去心胸烦热，天行温瘴。出苍梧。陈家解药用之，故有陈家之号。蔓及根并似土瓜，紧小者良，冬春采取，一名吉利菜。人亦食之，与婆罗门白药及赤药功用并相似。叶如钱，根如防己，出明山。

　　卷第六

　　龙珠

　　味苦，寒，无毒。子主疔肿。叶变白发，令人不睡。李邕方云：主诸热毒，石气发动，调中，解烦。生道旁。子圆赤珠似龙葵，但子熟时赤耳。

　　卷第六

　　捶胡根

　　味甘，寒，无毒。主润五脏，止消渴，除烦，去热，明目，功用如麦门冬。生江南川谷荫地，苗如萱草，根似天门冬，用之去心。

　　卷第六

　　甜藤

　　味甘，寒，无毒。去热烦，解毒，调中气，令人肥健。又主剥马血毒入肉，狂犬，牛马热黄。捣绞取汁，和米粉作糗饵。食之甜美，止泄。捣叶汁敷蛇咬疮。生江南山林下，蔓如葛。又有小叶尖长，气辛臭，捣敷小儿腹，除痞满闪癖。

　　卷第六

　　孟娘菜

　　味苦，小温，无毒。主妇人腹中血结，羸瘦，男子阴囊湿痒，强阳道，令人健行，不睡，补虚，去痔 、瘰 、瘿瘤，作菜。生四明诸山，冬夏常有。叶似升麻，方茎，山人取以为菜，一名孟母菜，一名厄菜。

　　卷第六

　　吉祥草

　　味甘，温，无毒。主明目，强记，补心力。生西国，胡人将来也。

　　卷第六

　　地衣草

　　味苦，平，无毒。主明目。崔知悌方云：服之令人目明。地上衣如草，生湿处是。

　　卷第六

　　郎耶草

　　味苦，平，无毒。主赤白久痢，小儿大腹痞满，丹毒，寒热。取根、茎煮服之。生山泽间，三、四尺，叶作雁齿，如鬼针苗。

　　卷第六

　　地杨梅

　　味辛，平，无毒。主赤白痢。取茎、子煎服。生江东温湿地。四、五月有子似杨梅，苗如蓑草也。

　　卷第六

　　茅膏菜

　　味甘，平，无毒。主赤白久痢，煮服之。草高一尺，生茅中。叶有毛，如油腻黏人手，子作角，中有小子也。

　　卷第六

　　錾菜

　　味辛，平，无毒。主破血，产后腹痛。煮汁服之，亦捣碎敷疔疮。生江南国荫地。似益母，方茎，对节，白花，花中甜汁，饮之如蜜。

　　卷第六

　　益奶草

　　味苦，平，无毒。主五野鸡病，脱肛，止血。炙令香浸酒服之。生永嘉山谷。叶如泽兰，茎赤，高二、三尺也。

　　卷第六

　　蜀胡烂

　　味辛，平，无毒。主冷气，心腹胀满，补肾除妇人血气，下痢，杀牙齿虫。生安南，似 香子。

　　卷第六

　　鸡脚草

　　味苦，平，无毒。主赤白久痢成疳。生泽畔。赤茎对叶，如百合苗。

　　卷第六

　　难火兰

　　味酸，温，无毒。主冷气风痹，开胃下食，去腹胀，久服明目。生巴西胡国。似菟丝子，长少许。

　　卷第六

　　蓼荞

　　味辛，温，无毒。主霍乱，腹冷胀满，冷气攻击，腹内不调，产后血攻，胸胁刺痛。

　　煮服之，亦食其苗如葱韭。亦捣敷蛇咬疮。生高原，如小蒜而长。产后作羹，食之良。

　　卷第六

　　石荠宁

　　味辛，温，无毒。主风冷气，并疮疥瘙，野鸡漏下血。煮汁服。生山石上。紫花细叶，高一、二尺，山人并用之。

　　卷第六

　　蓝藤根

　　味辛，温，无毒。上气冷嗽，煮服之。生新罗国，根如细辛。

　　卷第六

　　七仙草

　　主杖疮，捣枝叶敷之。生山足，叶尖细长。

　　卷第六

　　甘家白药

　　味苦，大寒，小有毒。主解诸药毒，与陈家白药功用相似。人吐毒物，疑不稳。

　　水研服之。即当吐之，未尽又服。此二物性冷，与霍乱下痢相反。出龚州以南。甘家亦因人为号。叶似车前，生阴处，根形如半夏。岭南多毒物，亦多解物，岂天资乎？

　　卷第六

　　天竺干姜

　　味辛，温，无毒。主冷气寒中，宿食不消，腹胀下痢，腰背疼， 癖气块，恶血积聚。生婆罗门国，似姜小黄。一名胡干姜。

　　卷第六

　　池德勒

　　味辛，温，无毒。主破冷气，消食。生西国。草根也，胡国人用之。

　　卷第七

　　己酉添加衍义

　　卷第七

　　蓝实

　　蓝实　味苦，寒，无毒。主解诸毒，杀虫 ，（音其，小儿鬼也。）疰鬼，螫毒。久服头不白，轻身。其叶汁，杀百药毒，解野狼毒、射罔毒。其茎叶，可以染青。生河内平泽。

　　陶隐居云：此即今染 （音禁）碧所用者。至解毒，人卒不能得生蓝汁，乃浣 布汁以解之亦善。以汁涂五心，又止烦闷。尖叶者为胜，甚疗蜂螫毒。唐本注云：蓝实有三种：一种围径二寸许，浓三、四分。出岭南，云疗肿毒，太常名此草为木蓝子，如陶所引，乃是菘蓝，其汁抨（普更切）为淀（音殿）者。按《经》所用，乃是蓼蓝实也，其苗似蓼，而味不辛者。

　　此草汁疗热毒，诸蓝非比，且二种蓝，今并堪染，菘蓝为淀，唯堪染青。其蓼蓝不堪为淀，唯作碧色尔。臣禹锡等谨按蜀本图经云：叶似水蓼，花红白色，子若蓼子而大，黑色。今所在下湿地有，人皆种之。尔雅云： ，马蓝。注：今大叶冬蓝也。疏：今为淀者是也。药性论云：蓝实，君，味甘。能填骨髓，明耳目，利五脏，调六腑，利关节，治经络中结气，使人健，少睡，益心力。蓝汁止心烦躁，解蛊毒。日华子云：吴蓝，味苦、甘，冷，无毒。治天行热狂，疔疮游风，热毒肿毒，风疹，除烦止渴，杀疳，解毒药、毒箭，金疮，血闷，虫蛇伤，毒刺，鼻洪，吐血，排脓，寒热头痛，赤眼，产后血晕，解金石药毒，解野狼毒、射罔毒，小儿壮热，热疳。陈藏器云：苏云菘蓝造淀。按淀多是槐蓝。蓼蓝作者，入药胜槐蓝。淀寒。

