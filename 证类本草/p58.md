<!-- { "loadSidebar": true } -->
　　敷热疮，解诸毒。滓，敷小儿秃疮。热肿初作，上沫堪染如青黛解毒。小儿丹热，和水服之。蓝有数种，蓼蓝最堪入药，甘蓝，北人食之，去热黄也。又云青布，味咸，寒。主解诸物毒，天行烦毒，小儿寒热，丹毒，并水渍取汁饮。烧作黑灰，敷恶疮，经年不瘥者，及灸疮止血，令不中风水。和蜡熏恶疮，入水不烂，熏嗽杀虫，熏虎野狼咬疮，出水毒。又于器中烧令烟出，以器口熏人中风水恶露等疮，行下得恶汁知痛痒，瘥。又入诸膏药，疗疔肿，狐刺等恶疮，又浸汁和生姜煮服，止霍乱。真者入用，假者不中。

　　图经曰：蓝实，生河内平泽，今处处有之。人家蔬圃中作畦种莳，三月、四月生苗，高三、二尺许，叶似水蓼，花红白色，实亦若蓼子而大，黑色，五月、六月采实。按蓝有数种：有木蓝，出岭南，不入药；有菘蓝，可以为淀者，亦名马蓝，《尔雅》所谓 ，马蓝是也；有蓼蓝，但可染碧，而不堪作淀，即医方所用者也。又福州有一种马蓝，四时俱有，叶类苦益菜，土人连根采之，焙，捣下筛，酒服钱匕，治妇人败血甚佳。又江宁有一种吴蓝，二、三月内生，如蒿状，叶青花白，性寒，去热解毒，止吐血。此二种虽不类，而俱有蓝名。又古方多用吴蓝者，或恐是此，故并附之。后汉·赵歧作《蓝赋》，其序云：余就医偃师，道经陈留，此境人皆以种蓝染绀为业。蓝田弥望，黍稷不殖。至今近京种蓝特盛，云蓝汁治虫豸伤咬。刘禹锡《传信方》着其法云：取大蓝汁一碗，入雄黄、麝香二物，随意看多少，细研，投蓝汁中，以点咬处，若是毒者，即并细服其汁，神异之极也。昔张荐员外在剑南为张廷赏判官，忽被斑蜘蛛咬项上，一宿，咬处有二道赤色，细如箸，绕项上，从胸前下至心；经两宿，头面肿疼如数升碗大，肚渐肿，几至不救。张相素重荐，因出家财五百千，并荐家财又数百千，募能疗者。忽一人应召，云可治。张相初甚不信，欲验其方，遂令目前合药。其人云：不惜方，当疗人性命耳。遂取大蓝汁一瓷碗，取蜘蛛投之蓝汁，良久，方出得汁中，甚困不能动。又别捣蓝汁，加麝香末，更取蜘蛛投之，至汁而死。又更取蓝汁、麝香，复加雄黄和之，更取一蜘蛛投汁中，随化为水。张相及诸人甚异之，遂令点于咬处。两日内悉平愈。

　　但咬处作小疮痂落如旧。又中品着青黛条云：从胡国来，及太原、庐陵、南康等染淀，亦堪敷热毒等。染瓮上池沫，紫碧色者，同青黛功。

　　圣惠方：治时气热毒，心神烦躁。用蓝淀半大匙，以新汲水一盏服。又方：治小儿中蛊下血欲死。捣青蓝汁，频频服半合。千金方：治唇上生疮，连年不瘥。以八月蓝叶一斤，捣取汁洗，不过三日瘥。又方：治自缢死，以蓝汁灌之。又极须安定其心，徐缓解，慎勿割断绳，抱取心下犹温者，刺鸡冠血滴着口中，即活也，男雌女雄。又方：熊伤人疮，烧青布熏疮口毒出，仍煮葛根，令浓汁以洗疮，日十度。并捣葛根为散，煮葛根汁服方寸匕，日五服，瘥。又方：治鳖症。蓝叶一斤，捣以水三升，绞取汁，服一升，日二。千金翼：治急疳蚀鼻口，数日欲死。取蓝淀敷之令遍，日十度，夜四度，瘥。肘后方：治人身体重，小腹急热上冲胸，头重不能举，眼中生 ，膝胫拘急欲死。取蓝一把，水五升，鼠屎两头尖者二七枚。煮取二升，尽服之，温覆取汗。葛氏方：新被毒箭。捣蓝青绞汁饮，并敷疮上。如无蓝，可渍青布绞汁饮之，亦以治疮中。又方：中水毒。捣蓝青汁，以少水和，敷头面身上令匝。又方：服药过剂烦闷及中毒烦闷欲死，捣蓝取汁服数升。无蓝，浣清绢取汁饮亦佳。又方：食杏仁中毒，蓝子汁解之。梅师方：治虎伤人疮。取青布紧卷作缠，烧头纳竹筒中，射疮口，令烟熏入疮中，佳。又方：治上气咳嗽，呷呀息气，喉中作声，唾粘。以蓝实叶水浸良久，捣绞取汁一升，空腹频服。须臾以杏仁研取汁，煮粥食之。一、两日将息，根据前法更服，吐痰尽方瘥。子母秘录治小儿赤痢。捣青蓝汁二升，分四服。又方：治小儿丹，蓝淀敷，热即易。广五行记永徽中，绛州僧病噎不下食。告弟子，吾死之后，便可开吾胸喉，视有何物，言终而卒。弟子依言而开视，胸中得一物，形似鱼而有两头，遍体是肉鳞。弟子致器中，跳跃不止。戏以诸味，皆随化尽。时夏中蓝盛作淀，有一僧以淀致器中，此虫遂绕器中走，须臾化为水矣。

　　衍义曰：蓝实，即大蓝实也。谓之蓼蓝非是，《尔雅》所说是。解诸药等毒，不可阙也。

　　实与叶两用，注不解实，只解蓝叶为未尽。《经》所说尽矣。蓝一本而有数色，刮竹青、绿云、碧青、蓝黄，岂非青出于蓝而青于蓝者也。生叶汁解药毒。此即大叶蓝，又非蓼蓝也。蓼蓝即堪揉汁染翠碧，花成长穗，细小，浅红色。

　　卷第七

　　芎

　　芎 　味辛，温，无毒。主中风入脑，头痛，寒痹，筋挛缓急，金疮，妇人血闭，无子，除脑中冷动，面上游风去来，目泪出，多涕唾，忽忽如醉，诸寒冷气，心腹坚痛，中恶，卒急肿痛，胁风痛，温中内寒。一名胡穷，一名香果。其叶名蘼芜。生武功川谷、斜谷西岭。

　　三月、四月采根，曝干。（得细辛疗金疮止痛，得牡蛎疗头风吐逆。白芷为之使。）

　　陶隐居云：今唯出历阳，节大茎细，状如马衔，谓之马衔芎 。蜀中亦有而细，人患齿根血出者，含之多瘥。苗名蘼芜，亦入药，别在下说。俗方多用，道家时须尔。胡居土云：武功去长安二百里，正长安西，与扶风狄道相近；斜谷是长安西岭下，去长安一百八十里，山连接七百里。

　　唐本注云：今出秦州，其人间种者，形块大，重实，多脂润。山中采者瘦细。味苦、辛。以九月、十月采为佳。今云三月、四月，虚恶非时也。陶不见秦地芎 ，故云唯出历阳，历阳出者，今不复用。臣禹锡等谨按蜀本图经云：苗似芹、胡荽、蛇床辈，丛生，花白，今出秦州者为善，九月采根乃佳。吴氏云：芎 ，神农、黄帝、岐伯、雷公：辛，无毒。扁鹊：酸，无毒。季氏：生温，熟寒。或生胡无桃山阴，或泰山，叶香细，青黑文赤如 本。冬夏丛生，五月华赤，七月实黑，茎端两叶，三月采，根有节，似马衔状。药性论云：芎 ，臣。能治腰脚软弱，半身不遂，主胞衣不出，治腹内冷痛。日华子云：畏黄连。治一切风，一切气，一切劳损，一切血，补五劳，壮筋骨，调众脉，破症结宿血，养新血，长肉，鼻洪，吐血及溺血，痔，脑痈，发背，瘰 ，瘿赘，疮疥及排脓，消瘀血。

　　图经曰：芎 ，生武功山谷、斜谷西岭。蘼芜，芎 苗也。生雍州川泽及冤句，今关陕、蜀川、江东山中多有之，而以蜀川者为胜。其苗四、五月间生，叶似芹、胡荽、蛇床辈，作丛而茎细。《淮南子》所谓夫乱人者，若芎 之与 本，蛇床之与蘼芜是也。其叶倍香。或莳于园庭，则芬馨满径。江东、蜀川人采其叶作饮香，云可以已泄泻。七、八月开白花，根坚瘦，黄黑色，三月、四月采，曝干。一云九月、十月采为佳，三月、四月非时也。关中出者，俗呼为京芎，并通用，唯贵形块重实，作雀脑状者，谓之雀脑芎，此最有力也。蘼芜一名蕲（古芹字）（古方切），古方单用芎 ，含咀以主口齿疾，近世或蜜和作指大丸，欲寝服之，治风痰殊佳。

　　圣惠方：治妇人崩中下血，昼夜不止。以芎 一两锉，酒一大盏，煎至五分去滓，入生地黄汁二合，煎三两沸，食前分二服。千金方：治崩中，昼夜不止。芎 八两，清酒五升，煎取二升半，分三服。不耐者，徐徐进之。经验后方：治头风，化痰。川芎不计分量，用净水洗浸，薄切片子。日干或焙，杵为末，炼蜜为丸如小弹子大。不拘时，茶、酒嚼下一丸。斗门方：治偏头疼。用京芎细锉，酒浸，服之佳。灵苑方：治妇人经络，住经三个月。验胎法：川芎生为末，空心浓煎艾汤下一匙头。腹内微动者，是有胎也。续十全方：治胎忽因倒地，忽举动擎重促损，腹中不安及子死腹中。以芎 为末，酒服方寸匕，须臾一、二服，立出。又方：风齿败口臭，但含芎 。御药院方真宗赐高公相国，去痰清目，进饮食。生犀丸：川芎十两紧小者，粟米泔浸三日换，切片子，日干，为末作两料。每料入麝、脑各一分，生犀半两，重汤煮，蜜杵为丸小弹子大。茶、酒嚼下一丸。痰，加朱砂半两。膈雍，加牛黄一分，水飞铁粉一分。头目昏眩，加细辛一分。口眼 斜，加炮天南星一分。春秋注云麦曲鞠穷，所以御湿。简文帝劝医文麦曲芎 ，才止河鱼之腹。

　　衍义曰：芎 ，今出川中，大块，其里色白，不油色，嚼之微辛、甘者佳。他种不入药，止可为末，煎汤沐浴。此药今人所用最多，头面风不可阙也，然须以他药佐之。沈括云：予一族子，旧服芎 ，医郑叔熊见之云，芎 不可久服，多令人曝死，后族子果无疾而卒。又朝士张子通之妻病脑风，服芎 甚久，亦一旦暴亡。皆目见者。此盖单服耳，若单服既久，则走散真气。既使他药佐使，又不久服，中病便已，则乌能至此也。

　　卷第七

　　蘼芜

　　味辛，温，无毒。主咳逆，定惊气，辟邪恶，除蛊毒，鬼疰，去三虫。久服通神。主身中老风，头中久风，风眩。一名薇芜，一名茳蓠，芎 苗也。生雍州川泽及冤句。四月、五月采叶，曝干。

　　陶隐居云：今出历阳，处处亦有，人家多种之。叶似蛇床而香，骚人借以为譬，方药用甚稀。唐本注云：此有二种：一种似芹叶，一种如蛇床。香气相似，用亦不殊尔。臣禹锡等谨按图经曰：蘼芜说文已具芎 条下。

　　广志曰：蘼芜，香草。魏武帝以藏衣中。管子曰：五沃之土生蘼芜。郭璞赞曰：蘼芜香草，乱之蛇床，不陨其贵。自烈以芳。

　　卷第七

　　黄连

　　黄连　味苦，寒、微寒，无毒。主热气，目痛 伤泣出，明目，肠 腹痛，下痢，妇人阴中肿痛，五脏冷热，久下泄 脓血。止消渴、大惊，除水利骨，调胃浓肠，益胆，疗口疮。久服令人不忘。一名王连。生巫阳川谷及蜀郡、泰山，二月、八月采。（黄芩、龙骨、理石为之使，恶菊花、芫花、玄参、白藓，畏款冬，胜乌头，解巴豆毒。）

