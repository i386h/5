<!-- { "loadSidebar": true } -->
　　图经曰：丹参，生桐柏山川谷及泰山，今陕西、河东州郡及随州亦有之。二月生苗，高一尺许。茎秆方棱，青色。叶生相对，如薄荷而有毛。三月开花，红紫色似苏花。根赤大如指，长亦尺余，一苗数根。五月采曝干。又云冬月采者良，夏月采者虚恶。

　　圣惠方：治寒疝，小腹及阴中相引痛，白汗出欲死。以丹参一两，杵为散。每服热酒调下二钱匕，佳。千金方：治落胎，身下有血。丹参十二两，以酒五升。煮取三升，温服一升，日三服。

　　梅师方：治中热油及火烧，除外痛。丹参八两，细锉，以水微调，取羊脂二斤，煎三上三下，以敷疮上。《肘后方：》同。

　　卷第七

　　茜根

　　茜根　味苦，寒。无毒。主寒湿风痹，黄胆，补中，止血，内崩，下血，膀胱不足， 跌，蛊毒。久服益精气，轻身。可以染绛。一名地血，一名茹 ，一名茅搜，一名茜。生乔山川谷。二月、三月采根，曝干。（畏鼠姑。）

　　陶隐居云：此则今染绛茜草也。东间诸处乃有而少，不如西多。今俗道、经方不甚服用。

　　此当以其为疗少而丰贱故也。《诗》云茹 在 者是。臣禹锡等谨按蜀本图经云：染绯草，叶似枣叶，头尖下阔，茎叶俱涩，四、五叶对生节间，蔓延草木上，根紫赤色。今所在有，八月采根。尔雅云：茹 ，茅搜。疏引陆机云：一名地血，齐人谓之茜。徐州人谓之牛蔓。药性论云：茜根，味甘。主治六极伤心肺，吐血，泻血用之。陈藏器云：茜根，主蛊，煮汁服之。今之染绯者，字亦作茜。《周礼·庶氏掌》除蛊毒，以嘉草攻之。嘉草、 荷与茜，主蛊为最也。日华子云：味 。止鼻洪，带下，产后血晕，乳结，月经不止，肠风，痔 ，排脓，治疮疖，泄精，尿血，扑损，瘀血，酒煎服。杀蛊毒，入药锉、炒用。

　　图经曰：茜根，一作茜。生乔山山谷，今近处皆有之。染绯草也。许慎《说文解字》以为人血所生，叶似枣叶而头尖下阔，三、五对生节间，其苗蔓延草木上，根紫色。陆机《草木疏》云：茹 ，茅搜，茜草也。齐人谓之茜，徐州人谓之牛蔓。二月、三月采根，曝干。今圃人或作畦种莳。故《货殖传》云：卮茜千石，亦比千乘之家。言地利之浓也。医家用治蛊毒尤胜。《周礼·庶氏掌》除蛊毒，以嘉草攻之。干宝以嘉草为 荷。陈藏器以为 荷与茜，主蛊之最也。

　　雷公云：凡使，勿用赤柳草根，真似茜根，只是味酸涩，不入药中用。若服，令人患内障眼，速服甘草水解之，即毒瓦斯散。凡使茜根，用铜刀于槐砧上锉，日干，勿犯铁并铅。简要济众：治吐血不定。茜草一两，生捣罗为散。每服二钱，水一中盏，煎至七分，放冷，食后服之良。伤寒类要：治心瘅烦心，心中热，茜根主之。又方：治中蛊毒，或吐下血如烂肝。茜草根、荷叶根各三两切，以水四升，煮取二升，去滓适寒温，顿服即愈。

　　卷第七

　　飞廉

　　味苦，平，无毒。主骨节热，胫重酸疼，头眩顶重，皮间邪风如蜂螫针刺，鱼子细起，热疮痈疽痔，湿痹，止风邪咳嗽，下乳汁。久服令人身轻，益气，明目，不老，可煮可干。一名漏芦，一名天荠，一名伏猪，一名飞轻，一名伏菟，一名飞雉，一名木禾。生河内川泽。正月采根，七月、八月采花，阴干。（得乌大良，恶麻黄。）

　　陶隐居云：处处有，极似苦 （乌老切），唯叶下附茎，轻有皮起似箭羽，叶又多刻缺，花紫色。俗方殆无用，而道家服其枝茎，可得长生，又入神枕方。今既别有漏芦，则非此别名尔。唐本注云：此有两种：一是陶证，生平泽中者。其生山岗上者，叶颇相似，而无疏缺，且多毛，茎亦无羽，根直下，更无旁枝，生则肉白皮黑，中有黑脉，日干则黑如玄参。用叶茎及根，疗疳蚀，杀虫，与平泽者俱有验。今俗以马蓟以苦 为漏芦，并非是也。臣禹锡等谨按蜀本图经云：叶似苦 ，茎似软羽，紫花，子毛白。今所在平泽皆有，五月、六月采，日干。药性论云：飞廉，使，味苦，咸，有毒。主留血。萧炳云：小儿疳痢，为散，以浆水下之，大效。

　　雷公云：凡使，勿用赤脂蔓，与飞廉形状相似，只赤脂蔓见酒色便如血色，可表之。凡修事，先刮去粗皮了，杵，用苦酒拌之一夜，至明漉出，日干，细杵用之。千金翼：治疳 食口齿及下部。飞廉蒿烧灰捣筛，以两钱匕着痛处，甚痛忍之；若不痛，非疳也。下部虫如马尾大，相缠出无数。十日瘥，二十日平复。

　　卷第七

　　五味子

　　五味　味酸，温，无毒。主益气，咳逆上气，劳伤羸瘦，补不足，强阴，益男子精，养五脏，除热，生阴中肌。一名会及。一名玄及。生齐山山谷及代郡。八月采实，阴干。（苁蓉为之使，恶萎蕤，胜乌头。）

　　陶隐居云：今第一出高丽，多肉而酸甜；次出青州、翼州，味过酸，其核并似猪肾。又有建平者少肉，核形不相似，味苦，亦良。此药多膏润，烈日曝之，乃可捣筛，道方亦须用。唐本注云：五味，皮肉甘、酸，核中辛、苦，都有咸味，此则五味具也。《本经》云：味酸，当以木为五行之先也。其叶似杏而大，蔓生木上。子作房如落葵，大如 子。一出蒲州及蓝田山中。今注今河中府岁贡焉。臣禹锡等谨按蜀本图经云：茎赤色，蔓生，花黄白，生青熟紫，味甘者佳。八月采子，日干。尔雅云： ， 。注：五味也。蔓生，子丛在茎头。疏云：一名 ，一名 。药性论云：五味子，君。能治中下气，止呕逆，补诸虚劳，令人体悦泽，除热气。病患虚而有气兼嗽，加用之。日华子云：明目，暖水脏，治风下气，消食，霍乱转筋， 癖，奔豚，冷气，消水肿，反胃，心腹气胀，止渴，除烦热，解酒毒，壮筋骨。

　　图经曰：五味子，生齐山山谷及代郡，今河东、陕西州郡尤多，而杭越间亦有。春初生苗，引赤蔓于高木，其长六、七尺。叶尖圆似杏叶。三、四月开黄白花，类小莲花。七月成实，如豌豆许大，生青熟红紫。《尔雅》云： ， 。注云：五味也。蔓生，子丛茎端。疏云：一名 ，一名 。今有数种，大抵相近，而以味甘者为佳。八月采，阴干用。一说小颗皮皱泡者，有白色盐霜一重，其味酸、咸、苦、辛、甘，味全者真也。《千金月令》：五月宜服五味汤。取五味子一大合，以木杵臼细捣之，置小瓷瓶中，以百沸汤投之，入少蜜，即密封头，置火边良久，汤成堪饮。

　　雷公云：凡小颗皮皱泡者，有白扑盐霜一重，其味酸、咸、苦、辛、甘，味全者真也。

　　凡用，以铜刀劈作两片，用蜜浸蒸，从巳至申，却以浆水浸一宿，焙干用。抱朴子移门子服五味子十六年，面色如玉女，入水不沾，入火不灼。

　　衍义曰：五味子，今华州之西至秦州皆有之。方红熟时，采得蒸烂，研滤汁去子，熬成稀膏。

　　量酸甘入蜜，再上火，待蜜熟，俟冷，器中贮，作汤。肺虚寒人可化作汤，时时服。作果，可以寄远。《本经》言温，今食之，多致虚热，小儿益甚。《药性论》以谓除热气。日华子云谓暖水脏，又曰除烦热。后学至此多惑。今即用之治肺虚寒，则更不取除烦热之说。补下药亦用之。入药生曝不去子。

　　卷第七

　　旋花

　　旋花　味甘，温，无毒。主益气，去面 黑色，媚好。其根味辛，主腹中寒热邪气，利小便。久服不饥，轻身。一名筋根花，一名金沸，一名美草。生豫州平泽。五月采，阴干。

　　陶隐居云：东人呼为山姜，南人呼为美草。根似杜若，亦似高良姜。腹中冷痛，煮服甚效。

　　但志浅嗜深，不能久服尔。其叶似姜，花赤色，殊辛美，子状如豆蔻，此旋花之名，即是其花也。今山东甚多。唐本注云：此即生平泽，旋 （音福）是也。其根似筋，故一名筋根。旋（徐兖切）花，陶所证真山姜尔。陶复于下品旋 注中云：此根出河南，北国来，根似芎 ，唯膏中用。今复道似高良美，二说自相矛盾。且此根味甘，山姜味辛，都非此类。其旋 膏疗风逐水，只用花，言根亦无妨，然不可以杜若乱之也。又将旋 花名金沸，作此别名，非也。《别录》云：根，主续筋也。今按陈藏器本草云：旋花，本功外，取根食之不饥。又取根、苗捣绞汁服之，主丹毒，小儿毒热。根，主续筋骨，合金疮。陶注误而唐注是也。臣禹锡等谨按蜀本图经云：旋 花根也，蔓生，叶似薯蓣而多狭长，花红白色，根无毛节。蒸煮堪啖，味甘美，根名筋根。今所在川泽皆有，二月、八月采根，日干。萧炳云：旋（徐元切）

　　复（音伏）用花， （音福）旋（徐愿反）用根，今云旋复根即 旋误矣。

　　图经曰：旋（徐愿切）花，生豫州平泽，今处处皆有之。苏恭云：此即平泽所生旋 （音福）是也。其根似筋，故一名筋根。《别录》云：根主续筋，故南人皆呼为续筋根。苗作丛蔓，叶似山芋而狭长。花白，夏秋生遍田野。根无毛节，蒸煮堪啖，甚甘美。五月采花，阴干。二月、八月采根，日干。花今不见用者，下品有旋（徐元切）复花，与此殊别。人疑其相近，殊无谓也。《救急方》续断筋法：取旋 草根，净洗去土，捣量疮大小敷之，日一、二易之，乃瘥止。一名肫肠草，俗谓鼓子花也。黔南出一种旋花，粗茎，大叶，无花，不作蔓，恐别是一物也。

　　衍义曰：旋花，蔓生，今河北、京西、关陕田野中甚多，最难锄艾，治之又生。世又谓之鼓之花，言其形肖也。四、五月开花，亦有多叶者。其根寸截置土下，频灌溉。方涉旬，苗已生。《蜀本·图经》是矣。

　　卷第七

　　兰草

　　味辛，平，无毒。主利水道，杀蛊毒，辟不祥，除胸中痰癖。久服益气，轻身，不老，通神明。一名水香。生大吴池泽。四月、五月采。

