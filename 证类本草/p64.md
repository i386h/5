<!-- { "loadSidebar": true } -->
　　陶隐居云：方药、俗人并不复识用。大吴，即应是吴国尔，太伯所居，故呼大吴。今东间有煎泽草，名兰香。亦或者此也，生湿地。李云：是今人所种，似都梁香草。唐本注云：此是兰泽香草也。八月花白，人间多种之以饰庭池，溪水涧旁往往亦有。陶云不识，又言煎泽草，或称李云都梁香近之，终非的识也。今按别本注云：叶似马兰，故名兰草，俗呼为燕尾香。时人皆煮水以浴，疗风。故又名香水兰。陶云煎泽草，唐注云兰泽香，并非也。臣禹锡等谨按蜀本图经云：叶似泽兰，尖长有歧，花红白色而香，生下湿地。陈藏器云：兰草与泽兰，二物同名。陶公竟不能知，苏亦强有分别。按兰草本功外，主恶气，香泽可作膏涂发。生泽畔，叶光润，阴小紫，五月、六月采阴干，妇人和油泽头，故云兰泽。李云都梁是也。苏注兰草云：八月花白，人多种于庭池，此即泽兰，非兰草也。泽兰叶尖，微有毛，不光润，方茎紫节，初采微辛，干亦辛，入产后补虚用之。已别出中品之下。苏乃将泽兰注于兰草之中，殊误也。《广志》云：都梁香出淮南，亦名煎泽草，盛洪之《荆州记》曰：都梁县有山，山下有水清浅，其中生兰草，因名为都梁，亦因山为号也。

　　衍义曰：兰草，诸家之说异，同是曾未的识，故无定论。叶不香，唯花香。今江陵、鼎、澧州山谷之间颇有，山外平田即无，多生阴地，生于幽谷，益可验矣。叶如麦门冬而阔，且韧，长及一、二尺，四时常青，花黄，中间叶上有细紫点，有春芳者，为春兰，色深。秋芳者，为秋兰，色淡。秋兰稍难得，二兰移植小槛中，置座右，花开时，满室尽香，与他花香又别。唐·白乐天有种兰不种艾之诗，正谓此兰矣。今未见用者。《本经》苏注：八月花白，此即泽兰也。

　　卷第七

　　忍冬

　　味甘，温，无毒。主寒热身肿。久服轻身，长年益寿。十二月采，阴干。

　　陶隐居云：今处处皆有，似藤生，凌冬不凋，故名忍冬。人唯取煮汁以酿酒，补虚疗风。

　　《仙经》少用。此既长年益寿，甚可常采服。凡易得之草，而人多不肯为之，更求难得者，是贵远贱近，庸人之情乎？唐本注云：此草藤生，绕覆草木上。苗茎赤紫色，宿者有薄白皮膜（音莫）之。其嫩茎有毛，叶似胡豆，亦上下有毛。花白蕊紫。今人或以络石当之，非也。今按陈藏器本草云：忍冬，主热毒血痢，水痢，浓煎服之。小寒，本条云温，非也。臣禹锡等谨按药性论云：忍冬亦可单用。味辛，主治腹胀满，能止气下 。

　　肘后方：飞尸者，游走皮肤，穿脏腑，每发刺痛，变作无常：遁尸者，附骨入肉，攻凿血脉，每发不可得近，见尸丧闻哀哭便作；风尸者，淫跃四肢，不知痛之所在，每发昏恍，得风雪便作；沉尸者，缠骨结脏，冲心胁，每发绞切，遇寒冷便作；尸注者，举身沉重，精神错杂，常觉昏废，每节气至，则辄致大恶。此一条别有治后熨也。忍冬茎叶，锉数斛，煮令浓，取汁煎之服如鸡子一枚，日二、三服。

　　卷第七

　　蛇床子

　　蛇床子　味苦、辛、甘，平，无毒。主妇人阴中肿痛，男子阴痿，湿痒，除痹气，利关节，癫痫，恶疮，温中下气，令妇人子脏热，男子阴强。久服轻身，好颜色，令人有子。一名蛇粟。一名蛇米，一名虺床，一名思益，一名绳毒，一名枣棘，一名墙蘼。生临淄川谷及田野。五月采实，阴干。（恶牡丹、巴豆、贝母。）

　　陶隐居云：近道田野墟落间甚多。花、叶正似蘼芜。唐本注云：《尔雅》一名盱（音吁）。

　　臣禹锡等谨按蜀本图经云：似小叶芎 ，花白，子如黍粒，黄白色。生下湿地，今所在皆有出扬州、襄州者良。采子曝干。尔雅云：盱，虺床。注：蛇床也，一名马床。药性论云：蛇床仁，君，有小毒。治男子、女人虚，湿痹，毒风 痛，去男子腰疼，浴男女阴，去风冷，大益阳事。主大风身痒，煎汤浴之瘥。疗齿痛及小儿惊痫。日华子云：治暴冷，暖丈夫阳气，助女人阴气，扑损瘀血，腰跨疼，阴汗，湿癣，四肢顽痹，赤白带下，缩小便。凡合药服食，即挪去皮壳，取仁微炒杀毒，即不辣。作汤洗病则生使。

　　图经曰：蛇床子，生临淄川谷及田野。今处处有之，而扬州、襄州者胜。三月生苗，高三、二尺，叶青碎作丛似蒿枝。每枝上有花头百余，结同一窠似马芹类。四、五月开白花，又似散水。子黄褐色如黍米，至轻虚。五月采实，阴干。《尔雅》谓之盱，一名虺床。

　　雷公云：凡使，须用浓蓝汁，并百部草根自然汁，二味同浸三伏时，漉出日干。却用生地黄汁相拌蒸，从午至亥，日干。用此药只令阳气盛数，号曰鬼考也。千金方：治产后阴下脱。蛇床子绢袋盛，蒸熨之，亦治阴户痛。又方：治小儿癣疮。杵蛇床末，和猪脂涂之。金匮方温中坐药蛇床子散方：蛇床子仁为末，以白粉少许和令匀相得，如枣大，绵裹纳之，自然温矣。

　　卷第七

　　地肤子

　　地肤子　味苦，寒，无毒。主膀胱热，利小便，补中益精气，去皮肤中热气，散恶疮疝瘕，强阴。久服耳目聪明，轻身耐老，使人润泽。一名地葵，一名地麦。生荆州平泽及田野。八月、十月采实，阴干。

　　陶隐居云：今田野间亦多，皆取茎苗为扫帚。子微细，入补丸散用，《仙经》不甚须。

　　唐本注云：地肤子，田野人名为地麦草，叶细茎赤。多出熟田中。苗极弱，不能胜举。今云堪为扫帚，恐人未识之。《别录》云：捣绞取汁，主赤白痢，洗目去热，暗雀盲涩痛。苗灰，主痢亦善。北人亦名涎衣草。臣禹锡等谨按蜀本图经云：叶细茎赤，初生薄地，花黄白，子青白色，今所在有。药性论云：地肤子，君。一名益明。与阳起石同服，主丈夫阴痿不起，补气益力，治阴卵 疾，去热风，可作汤沐浴。日华子云：治客热，丹肿。又名落帚子。色青，似一眠起蚕沙矣。

　　图经曰：地肤子，生荆州平泽及田野，今蜀川、关中近地皆有之。初生薄地五、六寸，根形如蒿，茎赤叶青，大似荆芥。三月开黄白花，八月、九月采实，阴干用。神仙七精散云：地肤子，星之精也。或曰其苗即独扫也，一名鸭舌草。陶隐居谓茎苗可为扫帚者。苏恭云：苗极弱，不能胜举。二说不同，而今医家便以为独扫是也。密州所上者，其说益明。云根作丛生，每窠有二、三十茎，茎有赤有黄，七月开黄花，其实地肤也。至八月而 秆成，可采，正与此地独扫相类。若然，恐西北所出者短弱，故苏注云尔。其叶味苦，寒，无毒。主大肠泄泻，止赤白痢，和气，涩肠胃，解恶疮毒。三、四月、五月采。

　　外台秘要：治目痛及眯忽中伤，因有热暝者。取地肤子白汁注目中。又方：疗手足烦疼。

　　地肤草三两，水四升，煮取二升半。分三服，日一剂。肘后方：治积年久 腰痛，有时发动。六月、七月取地肤子干末，酒服方寸匕，日五、六服。子母秘录治妊娠患淋，小便数，去少，忽热痛酸索，手足疼烦。地肤子十二两，初以水四升，煎取二升半，分温三服。杨氏产乳：疗小便数多，或热痛酸楚，手足烦疼。地肤草三两，以水四升，煮取二升半，分三服。

　　卷第七

　　千岁

　　（力轨切）汁千岁 　味甘，平，无毒。主补五脏，益气，续筋骨，长肌肉，去诸痹。久服轻身不饥，耐老，通神明。一名 芜。生泰山川谷。

　　陶隐居云：作藤生，树如葡萄，叶如鬼桃，蔓延木上，汁白。今俗人方药，都不复识用此，《仙经》数处须之。而远近道俗咸不识此，非甚是异物，正是未研访寻识之尔。唐本注云即（音缨） （音 ）藤汁也。此藤有得千岁者，茎大如碗，冬唯叶凋，茎终不死。藤汁味甘，子味甘、酸，苗似葡萄，其茎主哕（于月切）逆大善，伤寒后呕哕更良。今按陈藏器本草云：千岁 ，陶云藤生，树如葡萄，叶如鬼桃，蔓延木上，汁白。人不复识，仙方或须。唐本注即云： 藤得千岁者，汁甘，子酸。按 是山蒲桃，斫断藤，吹气出一头如通草。以水浸，吹取气，滴目中，去热翳赤障，更无甘汁，《本经》云汁甘，明非 也。千岁 似葛蔓，叶下白，子赤，条中有白汁。《草木疏》云：一名苣荒，连蔓而生，子赤可食。《毛诗》云：葛 。注云：似葛之草也。此藤大者盘薄，故云千岁 。谓 者，深是妄言。臣禹锡等谨按蜀本图经云：今处处有，取汁用，当在夏秋也。日华子云：味甘、酸。止渴，悦色。年多大者佳，茎叶同用，又名 藤。

　　图经曰：千岁 ，生泰山川谷。作藤生，蔓延木上，叶如葡萄而小。四月摘其茎，汁白而甘。

　　五月开花，七月结实，八月采子，青黑微赤。冬唯凋叶。此即《诗》云葛 者也。苏恭谓是 藤，深为谬妄。陶隐居、陈藏器说最得之。

　　衍义曰：千岁 ，唐开元末，访隐民姜抚，已几百岁。召至集贤院。言服常春藤，使白发还，则长生可致藤。生太湖，终南往往有之。帝遣使多取，以赐老臣。诏天下使自求之。擢抚银青光禄大夫，号冲和先生。又言终南山有旱藕，饵之延年，状类葛粉。帝取之作汤饼，赐大臣。右骁骑将军甘守诚曰：常春者千岁 也，旱藕者牡蒙也。方家久不用，抚易名以神之。民间以酒渍藤饮者，多暴死，乃止。抚内惭，请求药牢山，遂逃去。今书之以备世疑。

　　卷第七

　　景天

　　景天　味苦、酸，平，无毒。主大热火疮，身热烦，邪恶气，诸蛊毒，痂 （疋几切），寒热风痹，诸不足。花，主女人漏下赤白，轻身明目。久服通神不老。一名戒火，一名火母，一名救火，一名据火，一名慎火。生太山川谷。四月四日、七月七日采，阴干。

　　陶隐居云：今人皆盆盛养之于屋上，云以辟火。叶，可疗金疮止血，以洗浴小儿，去烦热，惊气。广州城外有一树，云大三、四围，呼为慎火树。江东者甚细小。方用亦稀。其花入服食。众药之名，此最为丽。今注皇朝收复岭表，得广州医官问其事，曾无慎火成树者，盖陶之误尔。臣禹锡等谨按蜀本图经云：慎火草，叶似马齿苋而大。药性论云：景天，君，有小毒。能治风疹恶痒，主小儿丹毒及治发热惊疾。花能明目。日华子云：景天，冷。治心烦热狂，赤眼，头痛，寒热，游风丹肿，女人带下。

