<!-- { "loadSidebar": true } -->
　　陶隐居云：茎青细相连，实赤，今出近道水石处，似东阳龙须以作席者，但多节尔。唐本注云：《别录》云，一名方宾。主疗蛔虫及不消食尔。今按别本注云：《别录》云微温，今之服用能除热，盖不温也。臣禹锡等谨按蜀本图经云：茎如 ，丛生，俗名龙须草。今人以为席者，所在有之。八月、九月采根，曝干。陈藏器云：按龙须作席，弥败有垢者，取方尺煮汁服之。主淋及小便卒不通。今出汾州，亦处处有之。

　　卷第七

　　薇衔

　　味苦，平、微寒，无毒。主风湿痹历节痛，惊痫吐舌，悸气贼风，鼠痿痈肿，暴症，逐水，疗痿蹶。久服轻身明目。一名糜衔，一名承膏，一名承肌，一名无心，一名无颠。生汉中川泽及冤句、邯郸。七月采茎、叶，阴干。（得秦皮良。）

　　陶隐居云：俗用亦少。唐本注云：此草丛生，似茺蔚及白头翁，其叶有毛，茎赤。疗贼风大效。南人谓之吴风草，一名鹿衔草，言鹿有疾，衔此草瘥。又有大小二种，楚人犹谓大者为大吴风草，小者为小吴风草也。今按陈藏器本草云：妇人服之，绝产无子。臣禹锡等谨按蜀本图经云：叶似茺蔚，丛生，有毛，黄花，根赤黑也。

　　陈藏器云：一名无心草，非草无心者。南人名吴风草，方药不用之。素问云黄帝曰：有病者身热解堕，汗出如浴，恶风少气，此为何病？岐伯曰：病名酒风。帝曰：治之奈何？歧伯曰：以泽泻、术各十分，麋衔五分，合以三指撮，为后饭。

　　卷第七

　　云实

　　云实　味辛、苦，温，无毒。主泄痢肠 ，杀虫蛊毒，去邪恶结气，止痛，除寒热，消渴。

　　花

　　 主见鬼精物，多食令人狂走，杀精物，下水。烧之致鬼。久服轻身通神明，益寿。一名陶隐居云：今处处有。子细如葶苈子而小黑，其实亦类莨菪。烧之致鬼，未见其法术。

　　唐本注云：云实大如黍及大麻子等，黄黑似豆，故名天豆。丛生泽旁，高五、六尺。叶如细槐，亦如苜蓿。枝间微刺。俗谓苗为草云母。陶云似葶苈，非也。臣禹锡等谨按蜀本图经云：叶似细槐，花黄白。其荚如大豆，实青黄色，大若麻子。今所在平泽中有。五月、六月采实。

　　图经曰：云实，生河间川谷。高五、六尺，叶如槐而狭长，枝上有刺。苗名臭草，又名羊石子草。花黄白色，实若麻子大，黄黑色，俗名马豆。十月采，曝干用。今三月、四月采苗，五月、六月采实，实过时即枯落。治疟药中多用之。

　　雷公云：凡使，采得后粗捣，相对拌浑颗橡实，蒸一日后出用。

　　卷第七

　　王不留行

　　王不留行　味苦、甘，平，无毒。主金疮止血，逐痛出刺，除风痹内寒，止心烦，鼻衄，痈疽恶疮 乳，妇人难产。久服轻身，耐老增寿。生泰山山谷，二月、八月采。

　　陶隐居云：今处处有。人言是蓼子，亦不尔。叶似酸浆，子似菘子。而多入痈 方用之。

　　臣禹锡等谨按蜀本图经云：叶似菘蓝等，花红白色，子壳似酸浆，实圆黑似菘子，如黍粟。

　　今所在有之。三月收苗，五月收子，晒干。药性论云：王不留行能治风毒，通血脉。日华子云：治发背游风、风疹，妇人血经不匀及难产。根、苗、花、子并通用，又名禁宫花，剪金花图经曰：王不留行，生泰山山谷，今江浙及并河近处皆有之。苗茎俱青，高七、八寸以来。

　　黄色如荠根。叶尖如小匙头，亦有似槐叶者。四月开花，黄紫色，随茎而生，如松子状，又似猪蓝花。五月内采苗茎，晒干用。俗间亦谓之剪金草。河北生者，叶圆花红，与此小别。

　　张仲景治金疮，八物王不留行散，小疮粉其中，大疮但服之，产妇亦服。《正元广利方》疗诸风痉，有王不留行汤最效。

　　雷公云：凡采得拌浑蒸，从巳至未，出，却下浆水浸一宿，至明出，焙干用之。梅师方：治

　　卷第七

　　鬼督邮

　　味辛、苦，平，无毒。主鬼疰、卒忤中恶，心腹邪气，百精毒，温疟疫疾，强腰脚，益膂力。一名独摇草。

　　唐本注云：苗唯一茎，叶生茎端若伞（音伞），根如牛膝而细黑。所在有之。有必丛生，今人以徐长卿代之，非也。（唐本先附）臣禹锡等谨按蜀本云：徐长卿、赤箭之类。亦一名为鬼督邮，但主治不同，宜审用也。又《图经》云：茎似细箭杆，高二尺以下。叶生茎端状伞。盖根横而不生须，花生叶心，黄白色。二月、八月采根，所在皆有。

　　雷公云：凡采并细锉了，捣，用生甘草水煮一伏时，漉出用也。

　　卷第七

　　白花藤

　　味苦，寒，无毒。主解诸药、菜、肉中毒。酒渍服之，主虚劳风热。生岭南、交州、广州平泽。

　　唐本注云：苗似野葛而白花。根皮浓，肉白，其骨柔于野葛。（唐本先附）臣禹锡等谨按蜀本图经云：叶有细毛，蔓生，花白。根似牡丹，骨柔，皮白而浓。味苦，用根不用苗，凌冬不凋。

　　雷公云：凡使，勿用菜花藤，缘真似白花藤，只是味不同。菜花藤酸涩，不堪用。其白花藤五种唐本余

　　卷第七

　　留军待

　　味辛，温，无毒。主肢节风痛，筋脉不遂，折伤瘀血，五缓挛痛。生剑州山谷，其叶似楠木而细长。采无时。

　　卷第七

　　地不容

　　地不容　味苦，大寒，无毒。主解蛊毒，止烦热，辟瘴疠，利喉闭及痰毒。一名解毒子。生山西谷。采无时。

　　图经曰：地不容，生戎州。味苦，大寒，无毒。蔓生，叶青，如杏叶而大，浓硬，凌冬不凋无花实。根黄白色，外皮微粗褐，累累相连，如药实而圆大。采无时。能解蛊毒，辟瘴气，治咽喉闭塞，乡大亦呼为解毒子。

　　卷第七

　　独用将军

　　味辛，无毒。主治毒肿奶痈，解毒，破恶血。生林野，采无时，节节穿叶心生苗，其叶似楠，根并采用。

　　卷第七

　　山胡椒

　　味辛，大热，无毒。主心腹痛，中冷，破滞。所在有之。似胡椒，颗粒大如黑豆，其色黑，俗用有效。

　　卷第七

　　灯笼草

　　味苦，大寒，无毒。主上气咳嗽，风热，明目。所在有之。八月采。枝干高三、四尺，有花红色，状若灯笼。内有子，红色可爱。根、茎、花、实并入药使。

　　一十种陈藏器余

　　卷第七

　　人肝藤

　　主解诸毒药，肿游风，脚手软痹。并研服之，亦煮服之，亦敷病上。生岭南。叶三桠，花紫色。一名承露仙。又有伏鸡子，亦名承灵仙，叶圆，与此名同物异。

　　海药云《广志》云：生岭南山石间，引蔓而生。主虫毒及手脚不遂等风。生研服。杨氏产

　　卷第七

　　越王余算

　　味咸，平，无毒。主下水，破结气。生南海水中，如竹算子，长尺许。《异苑》曰：晋安有越王余算，叶白者似骨，黑者似角。云是越王行海作筹有余，弃水中而生。

　　海药云：谨按《异苑记》云：昔晋安越王，因渡南海，将黑角白骨算筹所余弃水中，故生此

　　卷第七

　　石

　　味甘，平，无毒。下水，利小便。生南海中水石上。《南越志》云：似紫菜，色青。

　　《临海异物志》曰：附石生也。

　　海药云：主风秘不通，五鬲气，并小便不利，脐下结气，宜煮汁饮之。胡人多用治耳疾。

　　卷第七

　　海根

　　味苦，小温，无毒。主霍乱中恶，心腹痛，鬼气注忤，飞尸，喉痹，蛊毒，痈疽恶肿，赤白游疹，蛇咬犬毒。酒及水磨服，敷之亦佳。生会稽海畔山谷，茎赤，叶似马蓼，根似菝而小也。海人极用之。

　　海药云：胡人采得，蒸而用之，余并同。

　　卷第七

　　寡妇荐

　　主小儿吐痢，霍乱。取二七茎，煮饮之。

　　卷第七

　　自经死绳

　　主卒发癫狂，烧为末，服三指撮。三年陈蒲煮服之，亦佳。

　　卷第七

　　刺蜜

　　味甘，无毒。主骨热，痰嗽，痢暴下血，开胃，止渴除烦。生交河沙中，草头有刺，上有毛，毛中生蜜，一名草蜜。胡人呼为给 罗。

　　卷第七

　　骨路支

　　味辛，平，无毒。主上气浮肿，水气呕逆，妇人崩中，余血症瘕，杀三虫。生昆仑国，苗似凌霄藤，根如青木香。安南亦有，一名飞滕。

　　卷第七

　　长松

　　味甘，温，无毒。主风血冷气宿疾，温中去风。草似松，叶上有脂。山人服之。生关内山谷中。

　　卷第七

　　合子草

　　有小毒，子及叶主蛊毒螫咬，捣敷疮上。 蔓生岸旁，叶尖花白，子中有两片如合了。

　　卷第八

　　己酉添加衍义

　　卷第八

　　干姜

　　干姜　味辛，温、大热，无毒。主胸满，咳逆上气，温中，止血，出汗，逐风湿痹，肠 下痢，寒冷腹痛，中恶霍乱，胀满，风邪诸毒，皮肤间结气，止唾血。生者尤良。

　　臣禹锡等谨按唐本又云：治风，下气，止血，宣诸络脉，微汗，久服令眼暗。

　　图经文具生姜条下。

　　外台秘要：治疟不痊。干姜、高良姜等分为末。每服一钱，水一中盏，煎至七分服。又方：治卒心痛。干姜为末，米饮调下一钱。千金方：治鼻。以干姜末蜜和塞鼻中。肘后方：治身体重，小腹急，热必冲胸膈，头重不能举，眼中生翳，膝胫，拘急。干姜四两，末。汤和温服，覆取汗，得解。又方：治寒痢。切干姜如大豆，米饮服六、七十枚，日三夜一服。痢青色者为寒痢，累服得效。又方：治虎、犬咬人。干姜末以纳疮中，立瘥。又方：治蝎螫人，嚼干姜涂之。王氏博济方：治疟。干姜炒令黑色，捣为末。临发时以温酒调三钱服，已发再服。广利方：治诸蛇毒螫人欲死兼辟蛇。干姜、雄黄等分。同研，用小绢袋盛系臂上，男左女右，蛇闻药气逆避人。螫毒敷之。又方：治鼻衄出血。干姜削令头尖，微煨，塞鼻中。孙真人治水泻无度。干姜末，粥饮调一钱服，立效。集验方：治血痢神妙。干姜急于火内烧黑，不令成灰，瓷碗合放冷，为末。每服一钱，米饮调下。又方：治咳嗽，冷气结胀。干姜为末，热酒调半钱服。兼治头旋眼眩，立效。伤寒类要：治伤寒，妇人得病虽瘥，未满百日，不可与男交合，为阴阳之病，必拘急，手足拳欲死，丈夫病名为阴易，妇人名为阳易，速当汗之可愈，满四日不可疗，宜令服此药。干姜四两为末，汤调顿服。覆衣被出汗得解，手足伸遂愈。

　　卷第八

　　生姜

