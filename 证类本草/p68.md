<!-- { "loadSidebar": true } -->
　　五月五日多取阴干，着大瓮中，稍取用之，皆能辟恶。若欲省病着疾者使服之，令人无所畏。若时气不和，举家服之。若病胃胀满，心闷发热即服之。并杀三虫，肠痔，能进食，一周年服之佳。七月七、九月九可采用。千金翼：治身体手足卒 肿，捣苍耳敷之立效。春用心，冬用子。又方：治牙痛。以苍耳子五升，水一斗，煮取五升。热含之，疼即吐，吐后复含，不过三剂瘥。茎、叶亦得。又方：治一切疔肿。取苍耳根、茎和叶烧作灰，以醋泔淀和如泥，涂上，干即易。不过十余度，即拔出其根。又方：治五痔方：苍耳茎、叶，以五月五日采，干为末，以水服方寸匕，立效。百一方：治卒得恶疮。以苍耳、桃皮作屑，纳疮中，佳。孙真人食忌苍耳合猪肉食，害人。食医心镜除一切风湿痹，四肢拘挛。苍耳子三两捣末，以水一升半，煎取七合，去滓呷。斗门方：治妇人血风攻脑，头旋闷绝忽死，忽倒地不知人事者。用喝起草取其嫩心，不限多少。阴干，为末。以常酒服一大钱，不拘时候，其攻大效。服之多连脑盖，善通顶门，今苍耳是也。胜金方：治毒蛇并射工、沙虱等伤，眼黑口噤，手脚强直，毒攻腹内成块，逡巡不救，宜用此方。苍耳嫩叶一握，研取汁，温酒和灌之，将滓浓罨所伤处。

　　杨氏产乳治误吞钱。 耳头一把，以水一升，浸水中十余度，饮水愈。

　　卷第八

　　葛根

　　葛根　味甘，平，无毒。主消渴，身大热，呕吐，诸痹，起阴气，解诸毒，疗伤寒中风头痛，解肌发表出汗，开腠理，疗金疮，止痛胁风痛。

　　生根汁

　　 大寒。疗消渴，伤寒壮热。

　　葛壳

　　 主下痢十岁以上。

　　叶

　　 主金疮止血。

　　花

　　 主消酒。一名鸡齐根，一名鹿藿，一名黄斤。生汶山川谷。五月采根，曝干。

　　（杀野葛陶隐居云：即今之葛根。人皆蒸食之。当取入土深大者，破而日干之。生者捣取汁饮之，解温病发热。其花并小豆花干末，服方寸匕，饮酒不知醉。南康、庐陵间最胜，多肉而少筋，甘美，但为药用之，不及此间尔。五月五日日中时，取葛根为屑，疗金疮、断血为要药。亦疗疟及疮，至良。唐本注云：葛壳。即是实尔，陶不言之。葛虽除毒，其根入土五、六寸以上者，名葛 （音豆）。 ，颈也。服之令人吐，以有微毒也。根，末之，主 狗啮，并饮其汁良。蔓，烧为灰，水服方寸匕，主喉痹。今按陈藏器本草云：葛根生者破血，合疮，堕胎，解酒毒，身热赤，酒黄，小便赤涩。可断谷不饥，根堪作粉。臣禹锡等谨按药性论云：干葛，臣。能治天行，上气呕逆，开胃下食。主解酒毒，止烦渴。熬屑治金疮，治时疾，解热。

　　日华子云：葛，冷，治胸膈热，心烦闷，热狂，止血痢，通小肠，排脓破血，敷蛇虫啮，解毒箭。干者力同。

　　图经曰：葛根，生汶山川谷，今处处有之，江浙尤多。春生苗，引藤蔓，长一、二丈，紫色。

　　叶颇似楸叶而青，七月着花似豌豆花，不结实。根形如手臂，紫黑色。五月五日午时采根。

　　曝干。以入土深者为佳，今人多以作粉食之，甚益人。下品有葛粉条，即谓此也，古方多用根。张仲景治伤寒，有葛根及加半夏、葛根黄芩黄连汤，以其主大热、解肌、开腠理故也。

　　葛洪治 （古对切）腰痛，取生根嚼之，咽其汁，多益佳。叶主金刃疮。山行伤刺血出，卒不可得药，但挪叶敷之，甚效。《正元广利方》：金创中风痉欲死者，取生根四大两切，以水三升煮取一升，去滓分温四服；口噤者灌下即瘥。

　　食疗葛根，蒸食之，消酒毒。其粉亦甚妙。圣惠方：治时气头痛壮热。用生葛根净洗，捣取汁一大盏，豉一合，煎至六分，去豉，不计时候，分作二服，汗出即瘥。未汗再服。若心热，加栀子仁十枚同煎，去滓服。又方：治小儿热渴久不止。用葛根半两细锉，水一中盏，煎取六分，去滓，频温服。外台秘要：治伤筋绝，捣葛根汁饮之。葛白屑熬令黄，敷疮止血。千金方：酒醉不醒，捣葛根汁饮一、二升，便醒。肘后方：治卒干呕不息，捣葛根，绞取汁，服一升，瘥。又方：治金疮中风痉欲死。捣生葛根一斤， 咀，以水一斗，煮取五升，去滓，取一升服。若干者，捣末，温酒调三指撮。若口 不开，但多服竹沥；又方：服生葛根，自愈。食亦妙。又方：服药失度，心中苦烦。饮生葛根汁，大良。无生者，捣干葛末，水服五合。亦可煮服之。又方：食诸菜中毒，发狂烦闷，吐下欲死。煮葛根汁饮之。梅师方：治金中经脉，伤及诸大脉皆血出，多不可止，血冷则杀人。用生葛根一斤锉，以水九升，煎取三升，分作三服。又方：治虎伤人疮。取生葛根煮浓汁，洗疮。兼捣葛末，水服方寸匕，日夜五、六服。又方：治伤寒初患二、三日，头痛壮热。葛根五两，香豉一升细锉，以童子小便六升，煎取二升，分作三服，取汗。触风，食葱豉粥。又方：治热毒下血，或因吃热物发动。用生葛根二斤，捣取汁一升，并藕汁一升，相和服。广利方：治心热吐血不止，生葛根汁半大升，顿服，立瘥。伤寒类要：治伤寒有数种，庸人不能分别，今取一药兼治。天行病，若初觉头痛，内热，脉洪，起至二日。取葛根四两，水三升，肉纳一升，煮取半升服。捣生根汁尤佳。又方：治妊娠热病心闷。取葛根汁二升，分作三服。

　　衍义曰：葛根，澧、鼎之间，冬月取生葛，以水中揉出粉，澄成垛，先煎汤使沸，后擘成块下汤中，良久，色如胶，其体甚韧，以蜜汤中拌食之。擦少生姜尤佳。大治中热，酒、渴疾。

　　多食行小便，亦能使人利。病酒及渴者，得之甚良。彼之人又切入煮茶中以待宾，但甘而无益。又将生葛根煮熟者，作果卖。虔、吉州、南安军亦如此卖。

　　卷第八

　　葛粉

　　味甘，大寒，无毒。主压丹石，去烦热，利大小便，止渴。小儿热痞，以葛根浸捣汁饮之良。（今附）

　　臣禹锡等谨按中品上卷葛根条，功用与此相通。

　　图经文具葛根条下。

　　陈藏器《拾遗》云：用 小儿热疮妙。圣惠方：治中鸩毒瓦斯欲绝者。用葛粉三合，水三中盏调饮之。如口噤者，以物揭开灌之。又方：治胸中烦热或渴，心躁。葛粉四两，先以水浸粟米半升，经宿漉出，与葛粉相拌，令匀，煮熟食之。食医心镜治小儿壮热，呕吐不住食。惊痫方：葛粉二大钱，以水二合调令匀，泻向 锣中，倾侧令遍，重汤中煮令熟，以糜饮相和食之。

　　卷第八

　　栝蒌

　　栝蒌　

　　根

　　 味苦，寒，无毒。主消渴，身热烦满，大热，补虚安中，续绝伤，除肠胃中痼热八疸，身面黄，唇干口燥，短气，通月水，止小便利。一名地楼，一名果裸，一名天瓜，一名泽姑。

　　实

　　 名黄瓜，主胸痹，悦泽人面。

　　茎、叶

　　 疗中热伤暑。生洪农川谷及山阴地，入土深者良，生卤地者有毒。二月、八月采根陶隐居云：出近道，藤生，状如土瓜而叶有叉。《毛诗》云：果裸之实，亦施于宇。其实，今以杂作手膏用。根入土六、七尺，大二、三围者，服食亦用之。唐本注云：今用根作粉，大宜服石，虚热人食之。作粉如作葛粉法，洁白美好。今出陕州者，白实最佳。臣禹锡等谨按尔雅云：果裸之实，栝蒌。释曰：果裸之草，其实名栝蒌。郭云：今齐人谓之天瓜。日华子云：栝蒌子，味苦，冷，无毒。补虚劳，口干，润心肺，疗手面皱，吐血，肠风泻血，赤白痢，并炒用。又栝蒌根，通小肠，排脓，消肿毒，生肌长肉，消扑损瘀血，治热狂时疾，乳痈，发背，痔 ，疮疖。

　　图经曰：栝蒌，生洪农山谷及山阴地，今所在有之。实名黄瓜。《诗》所谓果裸之实是也。

　　根亦名白药，皮黄肉白。三、四月内生苗，引藤蔓。叶如甜瓜叶，作叉，有细毛。七月开花，似葫芦花，浅黄色。实在花下，大如拳，生青，至九月熟，赤黄色。二月、八月采根，刮去皮，曝干，三十日成。其实有正圆者，有锐而长者，功用皆同。其根唯岁久入土深者佳，卤地生者有毒。谨按栝蒌主消渴，古方亦单用之。孙思邈作粉法：深掘大根，浓削皮至白处，寸切之，水浸，一日一易水，经五日取出，烂捣研，以绢袋盛之，澄滤令极细如粉，去水。服方寸匕，日三、四服，亦可作粉粥，乳酪中食之，并宜。卒患胸痹痛，取大实一枚切，薤白半升，以白酒七升，煮取二升，分再服。一方：加半夏四两，汤洗去滑，同煮服更善。

　　又唐·崔元亮疗箭镞不出。捣根敷疮，日三易，自出。又疗时疾发黄，心狂烦热，闷不认人者。取大实一枚黄者，以新汲水九合，浸淘取汁，下蜜半大合，朴硝八分，合搅令消尽，分再服，便瘥。

　　雷公云：栝蒌，凡使皮、子、茎、根，效各别。其栝并蒌样全别。若栝，自圆，黄皮浓蒂小。

　　若蒌，唯形长，赤皮蒂粗，是阴人服。若修事，去上壳皮革膜并油了。使根，待构二、三围，去皮细捣作煎搅取汁，冷冻饮料任用也。食疗子，下乳汁。又，治痈肿。栝蒌根苦酒中熬燥，捣筛之，苦酒和，涂纸上摊贴。服金石人宜用。圣惠方：治热病头疼发热进退方：用栝蒌一枚大者，取其瓤细锉，置瓷碗中，用热汤一盏沃之，盖却良久，去滓，不计时候顿服。又方：治中风口眼 斜。用栝蒌绞取汁，和大麦面搜作饼，炙令热熨。正便止，勿令太过。外台秘要：治消渴利方：生栝蒌三十斤，以水一硕，煮取一斗半，去滓，以牛脂五合，煎取水尽。以暖酒先食服如鸡子大，日三服，即炒。又方：主伤寒渴饮。栝蒌根三两，以水五升，煮取一升。

