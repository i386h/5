<!-- { "loadSidebar": true } -->
　　捣其汁饮之治黄病，多效。五月采，阴干。《尔雅》所谓 （音针），寒浆。郭璞注云：今酸浆草，江东人呼为苦 是也。今医方稀用。

　　千金方：治妇人赤白带下。三叶酸草阴干为末。空心酒下三钱匕。灵苑方：治卒患诸淋，遗沥不止，小便赤涩疼痛。三叶酸浆草，人家园林亭槛中，着地开黄花，味酸者是。取嫩者净洗，研绞自然汁一合，酒一合，搅汤暖，令空心服之，立通。

　　衍义曰：酸浆，今天下皆有之。苗如天茄子，开小白花，结青壳。熟则深红，壳中子大如樱，亦红色。樱中腹有细子，如落苏之子，食之有青草气。此即苦耽也。今《图经》又立苦耽条，显然重复。《本经》无苦耽。

　　卷第八

　　紫参

　　紫参　味苦、辛，寒、微寒，无毒。主心腹积聚，寒热邪气，通九窍，利大小便，疗肠胃大热，唾血，衄血，肠中聚血，痈肿，诸疮，止渴，益精。一名牡蒙，一名众戎，一名童肠，一名马行。生河西及冤句山谷。三月采根，火炙使紫色。（畏辛夷。）

　　陶隐居云：今方家皆呼为牡蒙，用之亦少。唐本注云：紫参，叶似羊蹄，紫花青穗，皮紫黑，肉红白，肉浅皮深，所在有之。牡蒙，叶似及己而大，根长尺余，皮肉亦紫色，根苗并不相似。虽一名牡蒙，乃王孙也。紫参，京下见用者是，出蒲州也。臣禹锡等谨按吴氏云：牡蒙，神农、黄帝：苦。季氏：小寒。生河西或商山。圆聚生，根黄赤有纹，皮黑中紫。五月华紫赤，实黑大如豆。药性论云：紫参，使，味苦。能散瘀血，主心腹坚胀，治妇人血闭不通。

　　图经曰：紫参，生河西及冤句山谷，今河中解、晋、齐及淮、蜀州郡皆有之。苗长一、二尺，根淡紫色如地黄状，茎青而细，叶亦青似槐叶，亦有似羊蹄者。五月开花，白色似葱花，亦有红紫而似水荭者。根皮紫黑，肉红白色，肉浅而皮深。三月采根，火炙令紫色。又云：六月采，晒干用。张仲景治痢，紫参汤主之。紫参半斤，甘草二两。以水五升煎紫参，取二升纳甘草煎取半升，分温三服。

　　卷第八

　　本

　　 本　味辛、苦，温、微温、微寒，无毒。主妇人疝瘕，阴中寒肿痛，腹中急，除风头痛，长肌肤，悦颜色，辟雾露润泽，疗风邪 曳，金疮，可作沐药面脂。

　　实

　　 主风流四肢。一名鬼卿，一名地新，一名微茎。生崇山山谷。正月、二月采根，曝干，陶隐居云：俗中皆用芎 根须，其形气乃相类。而《桐君药录》说芎 苗似 本，论说花实皆不同，所生处又异。今东山别有 本，形气甚相似，唯长大尔。唐本注云： 本，茎、叶、根，味与芎 小别。以其根上苗下似 根，故名 本。今出宕州者佳也。臣禹锡等谨按药性论云： 本，臣，微温。畏青葙子。能治一百六十种恶风，鬼疰，流入腰痛冷，能化小便，通血，去头风， 。日华子云：治痫疾并皮肤疵 ，酒 ，粉刺。

　　图经曰： 本，生崇山山谷，今西川、河东州郡及兖州、杭州有之。叶似白芷香，又似芎。

　　但芎 似水芹而大， 本叶细耳。根上苗下似禾 ，故以名之。五月有白花，七、八月结子，根紫色。正月、二月采根，曝干，三十日成。

　　卷第八

　　石苇

　　石苇　味苦、甘，平，无毒。主劳热邪气，五癃闭不通，利小便水道，止烦下气，通膀胱满，补五劳，安五脏，去恶风，益精气。一名石 （之夜切），一名石皮。用之去黄毛，毛射人肺，令人咳不可疗。生华阴山谷石上，不闻水及人声者良。二月采叶，阴干。滑石（臣禹锡等谨按蜀本作络石）、杏仁为之使，得菖蒲良。

　　陶隐居云：蔓延石上，生叶如皮，故名石苇。今处处有。以不闻水声、人声者为佳。出建平者，叶长大而浓。唐本注云：此物丛生石旁阴处，不蔓延生。生古瓦屋上，名瓦苇。用疗淋亦好也。臣禹锡等谨按药性论云：石苇，使，微寒。治劳及五淋，胞囊结热不通，去膀胱热满。日华子云：治淋沥，遗溺。入药须微炙。

　　图经曰：石苇，生华阴山谷石上，今晋、绛、滁、海、福州，江宁府皆有之。丛生石上，叶如柳，背有毛而斑点如皮，故以名。以不闻水声者良。二月、七月采叶，阴干用。南中医人炒末，冷酒调服，疗发背皆甚效。石苇一名石皮，而福州自有一种石皮，三月有花。其月采叶煎浴汤，主风。又有生古瓦屋上者，名瓦韦，用治淋亦佳。

　　卷第八

　　萆

　　萆 　味苦、甘，平，无毒。主腰背痛强，骨节风寒湿周痹，恶疮不瘳，热气，伤中，恚怒，阴痿失溺，关节老血，老人五缓。一名赤节。生真定山谷。二月、八月采根，曝干。（薏苡为之使，畏葵根、大黄、茈胡、牡蛎。）

　　陶隐居云：今处处有，亦似菝 而小异，根大，不甚有角节，色小浅。唐本注云：此药有二种：茎有刺者，根白实。无刺者，根虚软。内软者为胜，叶似薯蓣，蔓生。臣禹锡等谨按药性论云：萆 ，能治冷风 痹，腰脚不遂，手足惊掣，主男子 腰痛。久冷，是肾间有膀胱宿水。博物志云：菝 与萆 相乱。日华子云：治痈缓软，风头旋，痫疾，补水脏，坚筋骨，益精，明目，中风失音。时人呼为白菝 。

　　图经曰：萆 ，生真定山谷，今河、陕、京东、荆、蜀诸郡有之。根黄白色，多节，三指许大。苗叶俱青，作蔓生，叶作三叉似山芋，又似绿豆叶。花有黄、红、白数种，亦有无花结白子者。春、秋采根，曝干。旧说此药有二种，茎有刺者，根白实；无刺者，根虚软，以软者为胜。今成德军所产者，根亦如山芋，体硬，其苗引蔓，叶似荞麦，子三棱，不拘时月采。

　　其根用利刀切作片子，曝干用之。《正元广利方》：疗丈夫腰脚痹缓急，行履不稳者。以萆二十四分，合杜仲八分，捣筛。每旦温酒和服三钱匕，增至五匕。禁食牛肉。又有萆 丸大方，功用亦同。

　　孙尚药：治肠风痔漏如圣散：萆 细锉，贯众逐叶擘下了，去土，等分捣罗为末。每服二钱，温酒调下，空心食前服。

　　卷第八

　　杜衡

　　杜衡　味辛，温，无毒。主风寒咳逆。香人衣体。生山谷。三月三日采根，熟洗，曝干。

　　陶隐居云：根、叶都似细辛，唯气小异尔。处处有之。方药少用，唯道家服之。令人身衣香。《山海经》云：可疗瘿。唐本注云：杜衡叶似葵，形如马蹄，故俗云马蹄香。生山之阴，水泽下湿地。根似细辛、白前等。今俗以及己代之，谬矣。及己独茎，茎端四叶，叶间白花，殊无芳气。有毒，服之令人吐，唯疗疮疥，不可乱杜衡也。臣禹锡等谨按尔雅云：杜，土卤。注：杜衡也。似葵而香。山海经云：天帝山有草，状如葵，其臭如蘼芜，名曰杜衡，可以走马，食之已瘿。郭璞注云：带之令人便马。或曰：马得之而健走。药性论云：杜衡，使。能止气奔喘促，消痰饮，破留血，主项间瘤瘿之疾。

　　图经曰：杜衡，旧不着所出州土，今江淮间皆有之。苗、叶都似细辛，唯香气小异，而根亦粗，黄白色，叶似马蹄，故名马蹄香。三月三日采根，熟洗，曝干。谨按《山海经》云：天帝之山有草，状如葵，其臭如蘼芜，名曰杜衡，可以走马，食之已瘿。郭璞注云：带之可以走马，或曰：马得之而健走。《尔雅》谓之杜，又名土卤。然杜若亦名杜蘅，或疑是杜若。据郭璞注云：似葵而香，故知是此杜衡也。今人用作浴汤及衣香甚佳。

　　衍义曰：杜衡，用根，似细辛，但根色白，叶如马蹄之下。市者往往乱细辛，须如此别之。

　　《尔雅》以谓似葵而香是也。将杜衡与细辛相对，便见真伪。况细辛唯出华州者良。杜衡其色黄白，拳局而脆，干则作团。

　　卷第八

　　白薇

　　白薇　味苦、咸，平、大寒，无毒。主暴中风，身热肢满，忽忽不知人，狂惑邪气，寒热酸疼，温疟洗洗，发作有时，疗伤中淋露，下水气，利阴气，益精。一名白幕，一名薇草，一名春草，一名骨美。久服利人。生平原川谷。三月三日采根，阴干。（恶黄 、大黄、大戟、干姜、干漆、山茱萸、大枣。）

　　陶隐居云：近道处处有。根状似牛膝而短小尔。方家用，多疗惊邪，风狂，疰病。臣禹锡等谨按药性论云：白薇，臣。能治忽忽睡不知人，百邪鬼魅。

　　图经曰：白薇，生平原川谷，今陕西诸郡及滁、舒、润、辽州亦有之。茎、叶俱青，颇类柳叶。六、七月开红花，八月结实。根黄白色，类牛膝而短小。三月三日采根，阴干用。今云八月采。

　　雷公云：凡采得后，用糯米泔汁浸一宿。至明取出去髭了，于槐砧上细锉蒸，从巳至申，出用。

　　卷第八

　　菝（蒲八切）（弃八切）

　　菝（蒲八切） （弃八切）一　菝（蒲八切） （弃八切）二　味甘，平、温，无毒。主腰背寒痛，风痹，益血气，止小便利。生山野。二月、八月采根，曝干。

　　陶隐居云：此有三种，大略根、苗并相类。菝 茎紫，短小，多细刺，小减萆 而色深，人用作饮。唐本注云：陶云三种相类，非也。萆 有刺者，叶粗相类，根不相类。萆 细长而白，菝 根作块结，黄赤色，殊非狗脊之流也。臣禹锡等谨按日华子云：治时疾瘟瘴。叶治风肿，止痛，扑损，恶疮。以盐涂敷，佳。又名金刚根，又名王瓜草。

　　图经曰：菝 ，旧不载所出州土，但云生山野，今近京及江浙州郡多有之。苗茎成蔓，长二、三尺，有刺。其叶如冬青、乌药叶，又似菱叶差大。秋生黄花，结黑子。樱桃许大。其根作块，赤黄色。二月、八月采根，曝干用。江浙间人呼为金刚根。浸赤汁以煮粉食，云啖之可以辟瘴。其叶以盐捣，敷风肿恶疮等，俗用有效。田舍贫家亦取以酿酒，以风毒脚弱，痹满上气，殊佳。

　　卷第八

　　大青

　　大青　味苦，大寒，无毒。主疗时气头痛，大热口疮。三、四月采茎，阴干。

　　陶隐居云：疗伤寒方多用此，《本经》又无。今出东境及近道。长尺许，紫茎。除时行热毒为良。唐本注云：大青用叶兼茎，不独用茎也。臣禹锡等谨按药性论云：大青，臣，味甘。

　　能去大热，治温疫，寒热。日华子云：治热毒风，心烦闷渴疾，口干，小儿身热疾，风疹，天行热疾及金石药毒，兼涂 肿毒。

