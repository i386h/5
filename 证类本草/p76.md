<!-- { "loadSidebar": true } -->
　　图经曰：大青，旧不载所出州土，今江东州郡及荆南，眉、蜀、濠、淄诸州皆有之。春生青紫茎似石竹，苗、叶、花红紫色似马蓼，亦似芫花。根黄。三月、四月采茎、叶，阴干用。古方：治伤寒，黄汗，黄胆等有大青汤，又治伤寒头身强，腰脊痛。葛根汤亦用大青。大抵时疾药多用之。

　　卷第八

　　女萎

　　女萎　味辛，温。主风寒洒洒，霍乱泄痢，肠鸣游气上下无常，惊痫寒热百病，出汗。李氏本草云：止下，消食。

　　唐本注云：其叶似白蔹，蔓生，花白，子细。荆、襄之间名为女萎，亦名蔓楚。止痢有效。

　　图经文具萎蕤条下。

　　雷公云：凡采得，阴干，去头并白蕊，于槐砧上锉，拌豆淋酒蒸。从巳至未出，晒令干用。

　　卷第八

　　石香

　　石香 　味辛，香，温，无毒。主调中温胃，止霍乱吐泻，心腹胀满，脐腹痛，肠鸣。一名石苏。生蜀郡陵、荣、资、简州及南中诸处，在山岩石缝中生。二月、八月采。苗、茎、花、实俱用。（今附。）

　　衍义曰：石香 ，处处有之，不必山岩石缝中，但山中临水附崖处或有之。九月、十月尚有花。

　　二十二种陈藏器余

　　卷第八

　　兜纳香

　　味甘，温，无毒。去恶气，温中，除暴冷。《广志》云：生剽国。《魏略》曰：大秦国出兜纳香。

　　海药谨按《广志》云：生西海诸山。味辛，平，无毒。主恶疮肿 ，止痛生肌，并入膏用。烧之能辟远近恶气。带之夜行，壮胆安神。与茅香、柳枝合为汤浴小儿，则易长。

　　卷第八

　　风延母

　　味苦，寒，无毒。小儿发热发强，惊痫寒热，热淋，解烦，利小便，明目。主蛇、犬毒，恶疮，痈肿，黄胆。并煮服之。细叶蔓生，缨绕草木。《南都赋》云：风衍蔓延于衡皋是也。

　　海药谨按《徐表南州记》：生南海山野中。主三消五淋，下痰，小儿赤白毒痢，蛇毒瘅溪等毒，一切疮肿。并宜煎服，祗出南中，诸无所出也。

　　卷第八

　　耕香

　　味辛，温，无毒。主臭鬼气，调中。生乌浒国。《南方草木状》曰：耕香，茎生细叶。

　　卷第八

　　大瓠藤水

　　味甘，寒，无毒。主烦热，止渴，润五脏，利小便。藤如瓠，断之水出。生安南。《太康地记》曰：朱崖，担耳无水处，种用此藤，取汁用之。

　　海药云：谨按《太原记》云：生安南朱崖上，彼无水，唯大瓠中有天生水。味甘，冷，香美。主解大热，止烦渴，润五脏，利水道。彼人造饮馔皆瓠也。

　　卷第八

　　筋子根

　　味苦，温，无毒。主心腹痛，不问冷热远近，恶鬼气注刺痛，霍乱，蛊毒，暴下血，腹冷不调。酒饮磨服。生四明山。苗高尺余，叶圆浓光润。冬不凋，根大如指，亦名根子。

　　卷第八

　　土芋

　　味甘，寒，小毒。解诸药毒。生研水服，当吐出恶物尽便止。煮食之，甘美不饥，浓人肠胃，去热嗽。蔓如豆，根圆如卵。 食后弥吐，人不可食。

　　卷第八

　　优殿

　　味辛，温。去恶气，温中消食。生安南，人种为茹。《南方草木状》曰：合浦有优殿，人种之，以豆酱汁食，芳香好味。

　　卷第八

　　土落草

　　味甘，温，无毒。主腹冷疼气， 癖。作煎酒，亦捣绞汁，温服。叶细长，生岭南山谷，土人服之。

　　卷第八

　　KT（猪孝切）菜

　　味辛，温，无毒。主冷气，腹内久寒，食饮不消，令人能食。《字林》曰：KT，辛菜，南人食之，去冷气。

　　卷第八

　　必似勒

　　味辛，温，无毒。主冷气，胃闭不消食，心腹胀满，生昆仑，似马蔺子。

　　卷第八

　　胡南莽

　　味甘，温。去 癖及冷气，止腹痛。煮之。生岭南。叶如地黄。

　　卷第八

　　海蕴

　　味咸，寒，无毒。主瘿瘤结气在喉间，下水。生大海中，细叶如马尾，似海藻而短也。

　　卷第八

　　百丈青

　　味苦，寒，平，无毒。主解诸毒物，天行瘴疟疫毒。并煮服，亦生捣绞汁。生江南林泽，藤蔓紧硬，叶如薯蓣，对生。根服令人下痢。

　　卷第八

　　斫合子

　　无毒。主金疮，生肤，止血。捣碎敷疮上。叶主目热赤，挪碎滴目中。云昔汉高帝战时，用此敷军士金疮，故云斫合子。篱落间藤蔓生，至秋霜，子如柳絮。一名薰桑，一名鸡肠。

　　卷第八

　　独自草

　　有大毒。煎敷箭镞，人中之立死。生西南夷中，独茎生。《续汉书》曰：出西夜国，人中之辄死。今西南夷獠中，犹用此药敷箭镞。解之法，在《拾遗》石部盐药条中。

　　卷第八

　　金钗股

　　味辛，平，小毒。解诸药毒，人中毒者，煮汁服之。亦生研更烈，必大吐下。如无毒，亦吐，去热痰疟瘴，天行蛊毒，喉闭。生岭南山谷。根如细辛，三、四十茎，一名三十根钗子股，岭南人用之。

　　卷第八

　　博落回

　　有大毒。主恶疮瘿根，瘤赘，息肉，白癜风，蛊毒，精魅溪毒，以上疮 者，和百丈青、鸡桑灰等为末，敷 疮，蛊毒，精魅，当有别法。生江南山谷。茎、叶如蓖麻，茎中空，吹作声如博落回，折之有黄汁，药入立死，不可入口也。

　　卷第八

　　毛建草及子

　　味辛，温，有毒。主恶疮、痈肿疼痛未溃，煎捣叶敷之，不得入疮，令人肉烂。主疟，令病者取一握，微碎，缚臂上，男左女右，勿令近肉，便即成疮。子和姜捣破，破冷气。田野间呼为猴蒜。生江东泽畔，叶如芥而大，上有毛，花黄，子如蒺藜。又有建，有毒。生水旁，叶似胡芹，未闻余功，大相似。

　　卷第八

　　数低

　　味甘，温，无毒。主冷风冷气，下宿食不消，胀满。生西蕃，北土亦无有，似茴香，胡人作羹食之。

　　卷第八

　　仰盆

　　味辛，温，有小毒。主蛊、飞尸，喉闭。水磨服少许，亦磨敷皮肤恶肿。生东阳山谷。苗似承露仙，根圆如仰盆，子大如鸡卵。

　　卷第八

　　离鬲草

　　味辛，寒，有小毒。主瘰 丹毒，小儿无辜寒热，大腹痞满，痰饮膈上热。生研绞汁服一合，当吐出胸膈间宿物。生人家阶庭湿处，高三、二寸，苗叶似幂KT ，去疟为上，江东有之，北土无。

　　卷第八

　　药

　　味咸，温，无毒。主折伤内损血瘀，生肤止痛。主产后血病，治五脏，除邪气，补虚损，乳及水煮服之，亦捣碎敷伤折处。生胡国，似干茅，黄赤色。

　　卷第九

　　己酉添加衍义

　　卷第九

　　艾叶

　　艾叶　味苦，微温，无毒。主灸百病。可作煎，止下痢，吐血，下部 疮，妇人漏血，利阴气，生肌肉，辟风寒，使人有子。一名冰台，一名医草。生田野。三月三日采，曝干。作煎勿令见风。

　　陶隐居云：捣叶以灸百病，亦止伤血，汁又杀蛔虫，苦酒煎叶，疗癣甚良。唐本注云：《别录》云，艾，生寒熟热。主下血，衄血，脓血痢。水煮及丸散任用。臣禹锡等谨按药性论云：艾叶，使。能止崩血，安胎，止腹痛。醋煎作煎，治癣，止赤白痢及五脏痔泻血。煎叶，主吐血。实，主明目，疗一切鬼气。初生取作干菜食之。又除鬼气。炒艾作馄饨，吞三、五枚，以饭压之良。长服止冷痢。又心腹恶气，取叶捣汁饮。又捣末和干姜末为丸，一服三十丸，饭压，日再服。治一切冷气，鬼邪毒瓦斯，最去恶气。孟诜云：艾实与干姜为末，蜜丸。

　　消一切冷气。田野人尤与相当。日华子云：止霍乱转筋，治心痛，鼻洪，并带下及患痢人后分寒热急痛。和蜡并诃子烧熏，神验。艾实，暖，无毒。壮阳助水脏，腰膝及暖子宫。

　　图经曰：艾叶，旧不着所出州土，但云生田野，今处处有之，以复道者为佳。云此种灸百病尤胜。初春布地生苗，茎类蒿而叶背白，以苗短者为佳。三月三日、五月五日，采叶，曝干。经陈久方可用。俗间亦生捣叶取汁饮，止心腹恶气。古方亦用熟艾拓金疮。又中风掣痛，不仁不随。并以干艾斛许，揉团之，纳瓦甑中，并下塞诸孔，独留一目，以痛处着甑目下，烧艾一时久知矣。又治癞，取干艾随多少以浸面，酿酒如常法，饮之，觉痹即瘥。近世亦有单服艾者，或用蒸木瓜丸之，或作汤，空腹饮之，甚补虚羸。然亦有毒，其毒发则热气冲上，狂躁不能禁，至攻眼有疮出血者，诚不可妄服也。

　　食疗云干者并煎者，金疮，崩中，霍乱，止胎漏。春初采，为可干饼子。入生姜煎服，止泻痢。三月三日可采作煎，甚治冷。若患冷气，取熟艾面裹作馄饨，可大如弹许。又治百恶气。取其子，和干姜捣作末，蜜丸如梧子大。空心三十丸服，以饭三、五匙压之，日再服。其鬼神速走出，颇消一切冷血。田野之人与此方相宜也。又，产后泻血不止。取干艾叶半两炙熟，老生姜半两，浓煎汤，一服便止。妙。外台秘要：治霍乱吐下不止。艾一把，水三升，煮取一升，顿服。又方：治诸骨鲠。生艾蒿数升，水、酒共一斗，煮取四升，稍稍饮之良。

　　肘后方：鬼击之病，得之无渐，卒着人如刀刺状，胸胁腹内 刺切痛，不可抑按，或即吐血，鼻中出血，下血。一名鬼排。以熟艾如鸡子三枚，水五升，煎取二升，顿服之。又方：治卒心痛。白熟艾成熟者一升，以水三升，煮取一升，去滓，顿服。若为客气所中者，当吐虫物。又方：治去滓，顿服，取汗。又方：治病患齿无色，舌上白，或喜睡，不知痛痒处，或下痢，急治下部。不晓此者，但攻其上，不以为意，下部生虫，食其肛，烂见五脏，便死。烧艾于管中，熏下部，令烟入，更入少雄黄良。葛氏方治蛔虫，或心如刺，口吐清水。捣生艾取汁，宿勿食，但取肥香脯一方寸片先吃，令虫闻香，然后即饮一升，当下蛔。又方：妊娠卒胎动不安，或但腰痛，或胎转抢心，或下血不止。艾叶一鸡子大，以酒四升煮取二升，分为二服，良。经验方：治喉痹。

　　青艾和茎叶一握，用醋捣敷痹上，若冬月，取干艾亦得。李亚传。又方：王峡州传野鸡痔病方，用槐柳汤洗，便以艾灸其上七壮，以知为度。王及郎中充西川安抚判官，乘骡入洛谷，数日而痔，病因是大作，如胡 贯于肠头，其热如煨火，至一驿，僵仆，无计。

