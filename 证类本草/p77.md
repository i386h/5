<!-- { "loadSidebar": true } -->
　　有主邮者云：须灸即瘥。及命所使为槐柳汤热洗 上。因用艾灸三、五壮，忽觉一道热气盛入肠中，因大转泻，鲜血秽物一时出，至楚痛，泻后遂失胡 所在。孙真人粪后有血。浓煎艾叶、生姜汁，三门方治火眼。用艾烧令烟起，以碗盖之，候烟上碗成煤取下，用温水调化洗火眼，即瘥。更入黄连甚妙。又方：治癫痫。

　　用艾于阴囊下谷道正门当中间，随年岁灸之。胜金方不透风，一头以艾灸之七壮。

　　患右灸左，患左灸右。耳痛亦灸得。初虞世治妇人崩中连日不止。熟艾鸡子大，阿胶炒为末半两，干姜一钱锉，右以水五盏先煮艾、姜至二盏半，入胶消扬，温分三服，空腹服，一日尽。兵部手集：治发背头末成疮及诸热肿。以湿纸拓上，先干处是热气冲上，欲作疮子，便治误吞钱。取艾蒿一把细锉，用水五升，煎取一升，顿服便下。伤寒类要：治妇人妊娠七月，若伤寒壮热，赤斑变为黑斑，溺血作罂，以竹筒如指大，一头坐罂缸中，一头纳下部孔中，以鸡子大艾一团烧之，以泥作罂口吹之，常令艾烟熏下部，强人可益久，良。子母秘录胎动上迫心痛。取艾叶如鸡子大，以头醋四升，煎取二升，分温服。又方：治倒产子死腹中。艾叶半斤，酒四升，煮取一升服。又方：小儿黄烂疮。烧艾叶灰敷上。荆楚岁时记端午，四民踏百草，采艾以为人悬之户上穣毒瓦斯。

　　又宗士炳之孙，常以端午日，鸡未鸣时采似人者，缚用灸有验。

　　衍义曰：艾叶，干捣，筛去青滓，取白，入石硫黄，为硫黄艾，灸家用。得米粉少许，可捣为末，入服食药。入硫黄别有法。

　　卷第九

　　恶实

　　恶实　味辛，平。主明目，补中，除风伤。根、茎疗伤寒寒热汗出，中风面肿，消渴热中，逐水。久服轻身耐老。生鲁山平泽。

　　陶隐居云：方药不复用。唐本注云：鲁山在邓州东北。其草、叶大如芋，子壳似栗状，实细长如茺蔚子。根主牙齿疼痛，劳疟，脚缓弱，风毒痈疽，咳嗽伤肺，肺壅，疝瘕，积血，主诸风症瘕，冷气。吞一枚，出痈疽头。《别录》名牛蒡。一名鼠粘草。今按陈藏器本草云：恶实根，蒸，曝干，不尔，令人欲吐。浸酒去风，又主恶疮。子名鼠粘，上有芒，能缀鼠。

　　味苦，主风毒肿，诸 。根可作茹食之，叶亦捣敷杖疮，不脓，避风。臣禹锡等谨按药性论云：牛蒡亦可单用，味甘，无毒。能主面目烦闷，四肢不健，通十二经脉，洗五脏恶气。可常作菜食之，令人身轻。子研末，投酒中浸三日，每日服三、二盏，任性饮多少。除诸风，去丹石毒，主明目，利腰脚。又食前吞三枚，熟挪下，散诸结节，筋骨烦热毒。又根细切如豆，面拌作饭食之，消胀壅。又茎、叶煮汁酿酒良。又取汁夏月多浴，去皮间习习如虫行风，洗了慎风少时。又能拓一切肿毒。用根、叶入少许盐花捣。

　　图经曰：恶实即牛蒡子也，生鲁山平泽，今处处有之。叶如芋而长。实似葡萄核而褐色，外壳如栗球，小而多刺。鼠过之则缀惹不可脱，故谓之鼠粘子，亦如羊负来之比。根有极大者，作菜茹尤益人。秋后采子入药用。根、叶亦可生捣，入少盐花，以拓肿毒。又冬月采根蒸曝之入药。刘禹锡《传信方》：疗暴中风，用紧细牛蒡根，取时须避风，以竹刀或荆刀刮去土，用生布拭了。捣绞取汁一大升，和灼然好蜜四大合，温分为两服，每服相去五、六里。初服得汗，汗出便瘥。此方得之岳鄂郑中丞。郑顷年至 阳，因食一顿热肉，便中暴风，外甥卢氏为 阳尉，有此方，当时便服得汗，随瘥，神效。又《箧中方》：风头及脑掣痛不可禁者，摩膏主之。取牛蒡茎叶，捣取浓汁二升，合无灰酒一升，盐花一匙，头 火煎，令稠成膏，以摩痛处，风毒散自止。亦主时行头痛，摩时须极力令作热，乃速效。冬月无苗，用根代之，亦可。

　　雷公云：凡使，采之净拣，勿令有杂子，然后用酒拌蒸。待上有薄白霜重出，却用布拭上，然后焙干。别捣如粉用。食疗云根，作脯食之良。热毒肿，捣根及叶封之。杖疮、金疮，取叶贴之，永不畏风。又，瘫缓及丹石风毒，石热发毒。明耳目，利腰膝，则取其子末之，投酒中浸经三日，每日欲三、两盏，随性多少。欲散支节筋骨烦热毒，则食前取子三、七粒，熟挪吞之，十服后甚良。细切根如小豆大，拌面作饭煮食，尤良。又，皮毛间习习如虫行，煮根汁浴之。夏浴慎风。却入其子炒过，末之如茶，煎三匕，通利小便。圣惠方：治时气余热不退，烦躁发渴，四肢无力，不能饮食。用根捣绞取汁，不计时候，服一小盏，效。外台秘要：治喉痹。牛蒡子六分，马蔺子八分，捣为散。每空心暖水服方寸匕，渐加至一匕半，日再服。经验方：治风热闭塞咽喉，遍身浮肿。以牛蒡子一合，半生半熟杵为末，热酒调下一钱匕，立瘥。孙真人食忌主天行。以生牛蒡根捣取汁五大合，空腹分为两服。服讫，取桑叶一大把炙令黄，水一升，煮取五合，去滓顿服，暖覆取汗，无叶用枝。

　　食医心镜：治热攻心烦躁恍惚热毒风内攻，或手足头面赤肿，触着痛。用牛蒡子根，一名蝙蝠刺，洗净烂研，酒煎成膏，摊在纸上，贴肿处。仍热酒调下一服，肿止痛减。王氏博济：治疮 将出。以牛蒡子炒令熟，杵为末，每服一钱，入荆芥二穗，水一盏同煎至七分，放温服。如疮疹已出，更服亦妙。初虞世治皮肤风热，遍身生瘾疹。牛蒡子、浮萍等分，以薄荷汤调下二钱，日二服。

　　衍义曰：恶实，是子也，今谓之牛蒡。未去萼时，又谓之鼠粘子，根谓之牛菜。疏风壅，涎唾多，咽膈不利。微炒，同入荆芥穗各一两，甘草炙半两，同为末。食后、夜卧汤点二钱服，当缓取效。子在萼中，萼上有细钩，多至百十，谓之芒则误矣。根长一、二尺，粗如拇指，煮烂为菜。

　　卷第九

　　水萍

　　水萍　味辛、酸，寒，无毒。主暴热身痒，下水气，胜酒，长须发，止消渴，下气。以沐浴，生毛发。久服轻身。一名水花，一名水白，一名水苏。生雷泽池泽。三月采，曝干。

　　陶隐居云：此是水中大萍尔，非今浮萍子。《药录》云：五月有花，白花。即非今沟渠所生者。楚王渡江所得，非斯实也。唐本注云：水萍者，有三种，大者名苹。水中又有荇菜，亦相似，而叶圆。水上小浮萍，主火疮。今按陈藏器本草云：水萍有三种，大者曰苹，叶圆阔寸许，叶下有一点如水沫，一名 菜。曝干。与栝蒌等分，以人乳为丸，主消渴。捣绞取汁饮，主蛇咬毒入腹，亦可敷热疮。小萍子是沟渠间者。末敷面 ，捣汁服之，主水肿，利小便。又人中毒，取萍子曝干，末，酒服方寸匕。又为膏，长发。《本经》云水萍，应是小者。臣禹锡等谨按尔雅云：苹， 。其大者苹。注：水中浮 ，江东谓之 ，陆机《毛诗义疏》云：其粗大者谓之苹，小者曰 。季春始生，可糁蒸为茹，又可苦酒淹以就酒。日华子云：治热毒风，热疾，热狂， 肿毒，汤火疮，风疹。

　　图经曰：水萍，生雷泽地泽，今处处溪涧水中皆有之。此是水中大萍，叶圆阔寸许，叶下有菜。《尔雅》谓之苹。其大者曰苹是也。《周南诗》云：于以采苹。陆谓之萍。季春始生，可糁蒸，以为茹。又可用苦酒淹，以按酒。三月采，曝干。苏恭云：此有三种：大者曰苹；中者荇菜，即下凫葵是也。小者水上浮苹，即沟渠间生者是也。大苹，今医方鲜用。浮萍，俗医用治时行热病，亦堪发汗，其有功。其方用浮萍草一两，四月十五日者，麻黄去节、根，桂心、附子炮裂去脐皮各半两，四物捣，细筛，每服二钱，以水一中盏，入生姜半分，煎至六分，不计时候，和滓热服，汗出乃瘥。又：治恶疾遍身疮者，取水中浮萍浓煮汁，渍浴半日，多效。

　　此方甚奇古也。圣惠方：治少年面上起细 ，挪浮萍庵之，亦可饮少许汁，良也。又方：发背初得，毒肿 热，赤烂。

　　捣和鸡子清贴之，良。千金方：治中水毒，手足指冷即是，或至膝肘。以浮萍日干，服方寸匕，瘥。千金翼：治小便不利，膀胱水气流滞。以浮萍日干末，服阴干，烧烟去蚊子。又，主消渴，以浮萍汁服之。子母秘录：热毒，浮萍捣汁敷之令遍。高供奉采萍时曰歌：不在山，不在岸，采我之时七月半。

　　选甚瘫风与缓风，此小微风都不算。豆淋酒内下三丸，铁 头上也出汗。

　　卷第九

　　王瓜

　　王瓜　味苦，寒，无毒。主消渴，内痹，瘀血，月闭寒热，酸疼，益气，愈聋，疗诸邪气，热结，鼠 ，散痈肿留血，妇人带下不通，下乳汁，止小便数不禁，逐四肢骨节中水，疗马骨刺人疮。一名土瓜。生鲁地平泽田野及人家垣墙间。三月采根，阴干。

　　陶隐居云：今土瓜生篱院间亦有，子熟时赤，如弹丸大。根今多不预干，临用时乃掘取。

　　不堪入大方，正单行小小尔。《礼记·月令》云：王瓜生，此之谓也。郑玄云：菝 ，殊为缪矣。唐本注云：此物蔓生，叶似栝蒌，圆无叉缺，子如栀子，生青熟赤，但无棱尔。根似葛，细而多糁。北间者累累相连，大如枣，皮黄肉白，苗子相似，根状不同。试疗黄胆，破血。

　　南者大胜也。今按陈藏器本草云：王瓜，主蛊毒，小儿闪癖，痞满并疟。取根及叶，捣绞汁服，当吐下。宜少进之，有小毒故也。臣禹锡等谨按尔雅云：钩， 姑。释曰：钩，一名姑。郭云：钩，薮也。一名王瓜。实如 瓜，正赤味苦。药性论云：土瓜根，使，平，一名王瓜子，主蛊毒。治小便数，遗不禁。日华子云：王瓜子，润心肺，治黄病，生用。肺痿，吐血，肠风泻血，赤白痢，炒用。又云：土瓜根，通血脉，天行热疾，酒黄病，壮热，心烦闷，吐痰痰疟，排脓，热劳，治扑损，消瘀血，破症癖，落胎。

　　图经曰：王瓜，生鲁地平泽田野及人家垣墙间，今处处有之。《月令》四月王瓜生。即此也。

　　叶似栝蒌，圆无叉缺，有刺如毛。五月开黄花。花下结子如弹丸，生青熟赤。根似葛，细而多糁，谓之土瓜根。北间者，其实累累相连，大如枣，皮黄肉白。苗叶都相似，但根状不同耳。三月采根，阴干。均、房间人呼为老鸦瓜，亦白菟瓜。谨按《尔雅》曰： （羊善切）

