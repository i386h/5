<!-- { "loadSidebar": true } -->
　　图经曰：海藻，生东海池泽，今出登、莱诸州海中。凡水中皆有藻。《周南诗》云：于以采藻，于沼于 是也。陆机云：藻，水草，生水底。有二种：一种叶如鸡苏，茎如箸，长四、五尺。一种茎如钗股，叶如蓬蒿，谓之聚藻，扶风人谓之藻聚，为发声也。二藻皆可食，熟挪其腥气，米面糁蒸为茹，甚佳美。荆、扬人饥荒，以当谷食。今谓海藻者，乃是海中所生，根着水底石上，黑色如乱发，而粗大少许，叶类水藻而大，谓之大叶藻。《本经》云主瘿瘤是也。海人以绳系腰，没水下刈得之，旋系绳上。又有一种马尾藻，生浅水中，状如短马尾，细黑色。此主水 ，下水用之。陶隐居云：《尔雅》所谓纶似纶，组似组，东海有之。今青苔、紫菜皆似纶，昆布亦似组，恐即是此也。而陈藏器乃谓纶、组，正谓此二藻也。谨按《本经》海藻，一名 。而《尔雅》谓 为石衣，又谓 （徒南切）名海（与藻同），是海藻自有此二名，而注释皆以为药草，谓纶、组乃别草。若然隐居所云，似近之藏器之说，亦未可的据。又注：释以石衣为水苔，一名石发，石发即陟厘也，色类似苔而粗涩为异。又云 叶似 （音薤）而大，生海底。且陟厘下自有条，味性功用与海藻全别。又生江南池泽，乃是水中青苔，古人用以为纸，亦青黄色，今注以为石发是也。然则 与 皆是海藻之名。石发别是一类，无疑也。昆布，今亦出登、莱诸州，功用乃与海藻相近也。陶又云：凡海中菜，皆疗瘿瘤，结气。青苔、紫菜辈亦然。又有石帆如柏，主石淋。水松如松，主溪毒。《吴都赋》所谓草则石帆、水松。刘渊林注云：石帆生海屿石上，草类也。无叶，高尺许，其华离楼相贯连，死则浮水中，人于海边得之，稀有见其生者。水松，药草，生水中，出南海交趾是也。紫菜，附石生海上，正青，取干之则紫色，南海有之。东海又有一种海带，似海藻而粗且长，登州人取干之，柔韧可以系束物。医家用下水，速于海藻、昆布之类。石发，今人亦干之作菜，以齑 啖之尤美。青苔，可以作脯食之，皆利人。苔之类，又有井中苔，生废井中，并井蓝，皆主热毒。又上有垣衣条云：生古垣墙阴。苏恭云：即古墙北阴青苔衣也。生石上者名昔邪；屋上生者名屋游。大抵主疗略同。陆龟蒙《苔赋》云：高有瓦松，卑有泽葵，散岩窦者曰石发，补空田者曰垣衣，在屋曰昔邪，在药曰陟厘是也。瓦松，生古瓦屋上，若松子作层。泽葵，凫葵也。虽曰异类，而皆感瓦石而生，故陆推类而云耳。今人罕复用之，故但附见于此。瓦松，即下条昨叶何草也。《广志》谓之兰香。段成式云：或言构木上多松栽土，木气泄则生瓦松，然亦不必尔。今医家或用作女子行经络药。陟厘，古方治虚冷下痢最要。范汪治腹中留饮有海藻丸。又有瘿酒方，用海藻一斤，绢袋盛，以清酒二升浸，春夏二日，秋冬三日，一服两合，日三。酒尽更合饮之如前，滓曝干末服方寸匕，日三，不过两剂，皆瘥。《广济》疗气膀胱急妨宜下气昆布 法：高丽昆布一斤，白米泔浸一宿，洗去咸味，以水一斗，煮令向热，擘长三寸，阔四、五分，仍取葱白一握，二寸切断，擘之，更煮，令昆布极烂，仍下盐、酢、豉、糁调和，一根据 法，不得令咸、酸。以生姜、橘皮、椒末等调和，宜食粱米、粳米饭。海藻亦根据此法，极下气，大效。无所忌。

　　海药云：主宿食不消，五鬲痰壅，水气浮肿，香港脚，贲豚气，并良。雷公：凡使，先须用生乌豆并紫背天葵和海藻，三件同蒸一伏时，候日干用之。肘后方：治颔下瘰 如梅李。宜速消之。

　　海藻一斤，酒二升，渍数日。稍稍饮之。又方：治颈下卒结囊欲成瘿。海藻一斤，洗去咸，酒浸饮之。

　　卷第九

　　泽兰

　　泽兰　味苦、甘，微温，无毒。主乳妇内衄，中风余疾，大腹水肿，身面四肢浮肿，骨节中水，金疮，痈肿疮脓，产后金疮内塞。一名虎兰，一名龙枣，一名虎蒲。生汝南诸大泽旁。三月三日采，阴干。（防己为之使。）

　　陶隐居云：今处处有，多生下湿地。叶微香，可煎油。或生泽旁，故名泽兰，亦名都梁香，可作浴汤。人家多种之而叶小异。今山中又有一种甚相似，茎方，叶小强，不甚香。既云泽兰又生泽旁，故山中者为非，而药家乃采用之。唐本注云：泽兰，茎方，节紫色，叶似兰草而不香，今京下用之者是。陶云都梁香，乃兰草尔。俗名兰香，煮以洗浴，亦生泽畔，人家种之，花白紫萼，茎圆，殊非泽兰也。陶注兰草，复云名都梁香，并不深识也。臣禹锡等谨按吴氏云：泽兰一名水香。神农、黄帝、歧伯、桐君：酸，无毒。季氏：温。生下地水旁，叶如兰，二月生香，赤节，四叶相值枝节间。药性论云：泽兰，使，味苦、辛。主产后腹痛，频产血气衰冷，成劳瘦羸，又治通身面目大肿。主妇人血沥，腰痛，日华子泽兰，通九窍，利关脉，养血气，破宿血，消症瘕，产前产后百病，通小肠，长肉生肌，消扑损瘀血，治鼻洪吐血，头风目痛，妇人劳瘦，丈夫面黄。四月、五月采，作缠把子。

　　图经曰：泽兰，生汝南诸大泽旁，今荆、徐、随、寿、蜀、梧州，河中府皆有之。根紫黑色，如粟根。二月生苗，高二、三尺，茎秆青紫色，作四棱。叶生相对，如薄荷，微香。七月开花，带紫白色，萼通紫色，亦似薄荷花。三月采苗，阴干。荆、湖、岭南人家多种之。寿州出者无花子。此与兰草大抵相类，但兰草生水旁，叶光润，阴小紫，五、六月盛。而泽兰生水泽中及下湿地，叶尖，微有毛，不光润，方茎紫节，七月、八月初采，微辛，此为异耳。今妇人方中最急用也。又有一种马兰，生水泽旁，颇似泽兰，而气臭，味辛。亦主破血，补金创，断下血。陈藏器以为《楚词》所喻恶草即是也。北人呼为紫菊，以其花似菊也。又有一种山兰，生山侧，似刘寄奴，叶无桠，不对生，花心微黄赤。亦能破血，皆可用。

　　雷公云：凡使，须要别识雄雌，其形不同。大泽兰形叶皆圆，根青黄，能生血调气与荣合。

　　小泽兰回别，采得后，看叶上斑，根须尖，此药能破血，通久积。凡修事，大小泽兰须细锉之。用绢袋盛，悬于屋南畔角上，令干用。子母秘录：治小儿蓐疮，嚼泽兰心封上。

　　衍义曰：泽兰，按《补注》云：叶如兰。今兰叶如麦门冬，稍阔而长，及一、二尺无枝梗，殊不与泽兰相似。泽兰才出土便分枝，梗叶如菊，但尖长。若取香嗅，则稍相类。既谓之泽兰。又曰生汝南大泽旁，则其种本别。如兰之说误矣。

　　卷第九

　　昆布

　　味咸，寒，无毒。主十二种水肿，瘿瘤聚结气， 疮。生东海。

　　陶隐居云：今唯出高丽，绳把索之如卷麻，作黄黑色，柔韧可食。《尔雅》云：纶（音）似轮，组似组，东海有之。今青苔、紫菜皆似纶，此昆布亦似组，恐即是也。凡海中菜，皆疗瘿瘤结气。青苔、紫菜辈亦然。干苔性热，柔苔甚冷也。今按：陈藏器本草云：昆布，主阴溃，含之咽汁。生南海。叶如手大，如薄苇，紫色。臣禹锡等谨按药性论云：昆布，臣，有小毒。

　　利水道，去面肿，治恶疮，鼠 。陈藏器云：紫菜，味甘，寒。主下热烦气，多食令人腹痛，发气，吐白沫，饮少热醋消之。萧炳云：海中菜有小螺子，损人，不可多食。

　　图经文具海藻条下。

　　唐本注云：又有石帆，状如柏，治石淋。又有水松，状如松，治溪毒。陈藏器云：主颓卵肿。煮汁咽之，生南海。叶如手，干，紫赤色，大似薄苇。陶云出新罗，黄黑色，叶柔细。陶解昆布，乃是马尾海藻也。新注云：如瘿气，取末蜜丸，含化自消也。海药云：谨按《异志》：生东海水中，其草顺流而生。新罗者黄黑色，叶细，胡人采得，搓之为索，阴干，舶上来中国。性温，主大腹水肿，诸浮气，并瘿瘤气结等，良。雷公云：凡使，先弊甑箅同煮，去咸味，焙，细锉用。每修事一斤，用甑箅大小十个。同昆布细锉，二味各一处，下东流水，从巳煮至亥，水旋添，勿令少。食疗云下气，久服瘦人。无此疾者，不可食。海岛之人爱食，为无好菜，只食此物。服久，病亦不生。遂传说其功于北人。北人食之，病皆生。是水土不宜尔。又云：紫菜，下热气，多食胀人。若热气塞咽喉煮汁饮之。此是海中之物，味犹有毒性。

　　凡是海中菜，所以有损人矣。圣惠方：治瘿气结核， 肿硬。昆布一两，洗去咸，捣为散，每以一钱绵裹于好醋中浸过。含咽津，药味尽，再含之。外台秘要：治颔下卒结囊，渐大欲成瘿。以昆布、海藻等分为末，蜜丸，含如杏核大，稍稍咽汁。千金翼：治五瘿。昆布一两，并切如指大，酢渍，含咽汁，愈。

　　卷第九

　　防己

　　防已　味辛、苦，平、温，无毒。主风寒，温疟，热气，诸痫，除邪，利大小便，疗水肿风肿，去膀胱热，伤寒，寒热邪气，中风手脚挛急，止泄，散痈肿恶结，诸蜗疥癣，虫疮，通腠理，利九窍。一名解离。纹如车辐理解者良。生汉中川谷。二月、八月采根，阴干。（殷孽为之使，杀雄黄毒，恶细辛，畏萆 。）

　　陶隐居云：今出宜都、建平，大而青白色，虚软者好，黯黑冰强者不佳。服食亦须之。

　　是疗风水家要药尔。唐本注云：防己，本出汉中者，作车辐解，黄实而香，其青白虚软者，名木防己，都不任用。陶谓之佳者，盖未见汉中者尔。臣禹锡等谨按药性论云：汉防己，君，味苦，有小毒。能治湿风，口面 斜，手足疼，散留痰，主肺气嗽喘。又云木防己，使，畏女菀、卤咸，味苦、辛。能治男子肢节中风，毒风不语，主散结气，痈肿，温疟，风水肿，治膀胱。萧炳云：木防己出华州。

