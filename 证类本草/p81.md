<!-- { "loadSidebar": true } -->
　　图经曰： 香子亦名茴香。《本经》不载所出，今交广诸蕃及近郡皆有之。入药多用蕃舶者，或云不及近处者有力。三月生叶似老胡荽，极疏细，作丛。至五月高三、四尺。七月生花，头如伞盖，黄色。结实如麦而小，青色。北人呼为土茴香。茴、声近，故云耳。八、九月采实，阴干。今近地人家园圃种之甚多。古方疗恶毒痈肿，或连阴髀间疼痛急挛，牵入少腹不可忍，一宿则杀人者。用茴香苗叶，捣取汁一升，服之，日三、四，用其滓以贴肿上。冬中根亦可用。此外国方，永嘉以来用之，起死神效。

　　食疗云：国人重之，云有助阳道，用之未得其方法也。生捣茎叶汁一合，投热酒一合服之。

　　治卒肾气冲胁如刀刺痛，喘息不得。亦甚理小肠气。孙真人云：治瘴疟，浑身热连背项。蕤、茴香子捣取汁服。经验后方：治脾胃进食。茴香二两，生姜四两，同捣令匀，净器内湿纸盖一宿。次以银、石器中，文武火炒令黄焦为末，酒丸如梧子大。每服十丸至十五丸，茶酒下。食医心镜：茴香治霍乱，辟热除口气臭，煮作羹及生食并得。

　　衍义曰： 香子，今人只呼为茴香，治膀胱冷气及 痛。亦调和胃气。《唐本》注：似老胡荽，此误矣。胡荽叶如蛇床， 香徒有叶之名，但散如丝发，特异诸草。枝上时有大青虫，形如蚕，治小肠气甚良。

　　卷第九

　　款冬花

　　款冬花一　款冬花二　味辛、甘，温，无毒。主咳逆上气，善喘，喉痹，诸惊痫，寒热邪气，消渴，喘息呼吸。一名橐吾，一名颗东，一名虎须，一名菟奚，一名氐冬。生常山山谷及上党水旁。十一月采花，阴干。（杏仁为之使，得紫菀良，恶皂荚、硝石、玄参，畏贝母、辛夷、麻黄、黄、黄芩、黄连、青葙。）

　　陶隐居云：第一出河北，其形如宿 未舒者佳，其腹里有丝。次出高丽百济，其花乃似大菊花。次亦出蜀北部宕昌，而并不如。其冬月在冰下生，十二月、正月旦取之。唐本注云：今出雍州南山溪水及华州山谷涧间。叶似葵而大，丛生，花出根下。臣禹锡等谨按尔雅云：菟奚，颗冻。释曰：药草也。郭云：款冻也，紫赤，华生水中。药性论云：款冬花，君。主疗肺气心促急，热乏劳咳，连连不绝，涕唾稠粘，治肺 肺痈，吐脓。日华子云：润心肺，益五脏，除烦，补劳劣，消痰止嗽，肺 吐血，心虚惊悸，洗肝明目及中风等疾。十一、十二月雪中出花。

　　图经曰：款冬花，出常山山谷及上党水旁。今关中亦有之。根紫色，茎青紫，叶似萆 。

　　十二月开黄花，青紫萼，去土一、二寸，初出如菊花萼，通直而肥实无子。则陶隐居所谓出高丽百济者，近此类也。又有红花者，叶如荷而斗直，大者容一升，小者容数合，俗呼为蜂斗叶，又名水斗叶。则唐注所谓大如葵而丛生者，是也。十一月采花，阴干。或云花生于冰下，正月旦采之。郭璞注《尔雅》颗冻云：紫赤，花生水中。冰、水字近，疑一有误。而傅咸《款冬赋序》曰：余曾逐禽，登于北山，于时仲冬之月也，冰凌盈谷，积雪被崖，顾见款冬炜然，始敷华艳，当是生于冰下为正也。《本经》主咳逆，古今方用之，为治嗽之最。崔知悌疗久嗽熏法；每旦取款冬花如鸡子许，少蜜拌花使润，纳一升铁铛中，又用一瓦碗钻一孔，孔内安一小竹筒，笔管亦得，其筒稍长，作碗铛相合，及插筒处皆面 之，勿令漏气。铛下着炭，少时，款冬烟自从筒出，则口含筒吸取烟咽之。如胸中少闷，须举头，即将指头捻筒头，勿使漏烟气，吸烟使尽止。凡如是，五日一为之。待至六日则饱食羊肉 一顿，永瘥。

　　雷公云：凡采得，须去向里裹花蕊壳，并向里实如粟零壳者。并枝、叶用。以甘草水浸一宿，却取款冬花、叶相伴 一夜，临用时即干晒，去两件拌者叶了用。

　　衍义曰：款冬花，百草中，唯此罔顾冰雪最先春也。世又谓之钻冻。虽在冰雪之下，至时亦生芽。春时，人或采以代蔬，入药须微见花者良。如已芬芳，则都无力也。今人又多使如箸头者，恐未有花尔。有人病嗽多日，或教以然款冬花三、两枚，于无风处，以笔管吸其烟，满口则咽之，数日效。

　　卷第九

　　红蓝花

　　红蓝花　味辛，温，无毒。主产后血晕口噤，腹内恶血不尽绞痛，胎死腹中，并酒煮服。亦主蛊毒下血。堪作燕脂。其苗生捣碎，敷游肿。其子吞数颗，主天行疮子不出。其燕脂，主小儿 耳，滴耳中。生梁、汉及西域。一名黄蓝。《博物志》云：黄蓝，张骞所得。今仓魏地亦种之。（今附）

　　图经曰：红蓝花，即红花也。生梁、汉及西域，今处处有之。人家场圃所种，冬而布子于熟地，至春生苗，夏乃有花。下作 汇，多刺，花蕊出 上。圃人承露采之，采已复出，至尽而罢。 中结实，白颗如小豆大。其花曝干，以染真红及作燕脂。主产后血病为胜，其实亦同，叶颇似蓝，故有蓝名，又名黄蓝。《博物志》云：张骞所得也。张仲景治六十二种风，兼腹内血气刺痛。用红花一大两，分为四分，以酒一大升，煎强半，顿服之。不止，再服。

　　又一方：用红蓝子一升捣碎，以无灰酒一大升八合，拌了曝令干，重捣筛，蜜丸如桐子大，空腹酒下四十丸。《正元广利方》治女子中风，血热烦渴者。以红蓝子五大合，微熬捣碎，旦日取半大匙，以水一升，煎取七合，去滓，细细咽之。又崔元亮《海上方》：治喉痹，壅塞不通者。取红蓝花捣，绞取汁一小升服之，以瘥为度。如冬月无湿花，可浸干者浓绞取汁，如前服之，极验。但咽喉塞服之皆瘥。亦疗妇人产运绝者。

　　唐本注云：治口噤不语，血结，产后诸疾，堪染红。外台秘要：治一切肿方：以红花熟烂捣取汁服之，不过再三服便瘥。服之多少，量肿大小而进之。简要济众：产后血晕，心闷气绝。红花一两，捣为末，分作两服，酒二中盏，煎取一盏并服。如口噤，斡开灌之。《子母秘录》同。产宝：疗产后中风，烦渴。红花子五合，微熬研碎，以一匙水一升，煎取七合，徐徐呷之。近效方：治血晕绝不识人，烦闷者。红花三两，新者佳。无灰酒半升，童子小便半升，煮取一大盏，去滓，候冷，顿服之，新汲水煮之亦良。

　　卷第九

　　牡丹

　　牡丹　味辛、苦，寒、微寒，无毒。主寒热，中风螈（音契） （音纵），痉、惊痫邪气，除症坚，瘀血留舍肠胃，安五脏，疗痈疮，除时气，头痛，客热，五劳，劳气，头、腰痛，风噤。癫疾。一名鹿韭，一名鼠姑。生巴郡山谷及汉中。二月、八月采根，阴干。（畏菟丝子。）

　　陶隐居云：今东间亦有。色赤者为好，用之去心。按：鼠妇亦名鼠姑，而此又同，殆非其类，恐字误。唐本注云：牡丹，生汉中。剑南所出者苗似羊桃，夏生白花，秋实圆绿，冬实赤色，凌冬不凋。根似芍药，肉白皮丹。出江、剑南，土人谓之牡丹，亦名百两金，京下谓之吴牡丹者，是真也。今俗用者异于此，别有臊气也。臣禹锡等谨按药性论：牡丹，能治冷气，散诸痛，治女子经脉不通，血沥腰疼。萧炳云：今出合州者佳。白者补，赤者利。出和州、宣州者并良。日华子云：除邪气，悦色，通关腠血脉，排脓，通月经，消扑损瘀血，续筋骨，除风痹，落胎下胞，产后一切女人冷热血气。此便是牡丹花根。巴、蜀、渝、合州者上，海盐者次。服忌蒜。

　　图经曰：牡丹，生巴郡山谷及汉中，今丹、延、青、越、滁、和州山中皆有之。花有黄、紫、红、白数色，此当是山牡丹。其茎便枯燥，黑白色，二月于梗上生苗叶，三月开花。其花、叶与人家所种者相似，但花只五、六叶耳。五月结子黑色，如鸡头子大。根黄白色，可五、七寸长，如笔管大。二月、八月采，铜刀劈去骨，阴干用。此花一名木芍药。近世人多贵重。圃人欲其花诡异，皆秋冬移接，培以壤土，至春盛开，其状百变。故其根性殊失本真，药中不可用此品，绝无力也。牡丹主血，乃去瘀滞。《正元广利方》：疗因伤损血瘀不散者，取牡丹皮八分，合虻虫二十一枚，熬过同捣筛，每旦温酒和散方寸匕服，血当化为水下。

　　雷公云：凡使，采得后日干，用铜刀劈破去骨了，细锉如大豆许，用清酒拌蒸，从巳至未，出，日干用，外台秘要：治蛊毒方：取牡丹根捣为末，服一钱匕，日三服，良。肘后方：下部生疮已决洞者。服牡丹方寸匕，日三服。

　　衍义曰：牡丹，用其根上皮。花亦有绯者，如西洛潜溪绯是也。今禁苑又有深碧色者。

　　唯山中单叶花红者为佳，家 子次之。若移枝接者不堪用，为其花叶既多发，夺根之气也。何以知之？今千叶牡丹，初春留花稍多，来年花枝并叶便瘦。多是开不成。市人或以枝梗皮售于人，其乖殊甚。

　　卷第九

　　京三棱

　　京三棱　A味苦，平，无毒。主老癖症瘕结块。俗传昔人患症癖死，遗言令开腹取之。得病块干硬如石，纹理有五色，人谓异物，窃取削成刀柄，后因以刀刈三棱，柄消成水，乃知此可疗症癖也。黄色体重，状若鲫鱼而小。又有黑三棱，状似乌梅而稍大，有须相连蔓延，体轻。为疗体并同。（今附）

　　臣禹锡等谨按日华子云：味甘、涩，凉。治妇人血脉不调，心腹痛，落胎，消恶血，补劳，通月经治气胀，消扑损瘀血，产后腹痛，血晕并宿血不下。

　　图经曰：京三棱，旧不着所出地土，今河陕、江、淮、荆襄间皆有之。春生苗，高三、四尺，似茭蒲叶皆三棱。五、六月开花，似莎草，黄紫色。霜降后采根，削去皮、须，黄色，微苦，以如小鲫鱼状体重者佳。多生浅水旁，或陂泽中。其根初生成块，如附子大，或有扁者。

