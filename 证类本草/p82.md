<!-- { "loadSidebar": true } -->
　　旁生一根，又成块，亦出苗，其不出苗，只生细根者，谓之鸡爪三棱。又不生细根者，谓之黑三棱，大小不常，其色黑，去皮即白，河中府又有石三棱，根黄白色，形如钗股，叶绿色，如蒲，苗高及尺，叶上亦有三棱，四月开花，白色，如红蓼花。五月采根。亦消积气。下品别有草三棱条，云生蜀地，即鸡瓜三棱也。其实一类，故附见于此。一说，三棱生荆楚，字当作荆，以着其地。《本经》作京，非也。今世都不复有。三棱所用皆淮南红蒲根也。泰州尤多，举世皆用之。虽太医不以为谬。盖流习既久，用根者不识其苗，采药者莫究其用，因缘差失，不复更辨。今三棱，荆襄、江淮水泽之间皆有。叶如莎草，极长，茎三棱如削，大如人指，高五、六尺，茎端开花。大体皆如莎草而大，生水际及浅水中。苗下即魁，其旁有根横贯，一根则连数魁，魁上发苗。采时断其苗及横根，形扁长如鲫鱼者，三棱也。根末将尽，一魁未发苗，小圆如乌梅者，黑三棱也。又根之端钩屈如爪者，为鸡爪三棱。皆皮黑肌白而至轻。三者本一物，但力有刚柔，各适其用。因其形为名，如乌头、乌喙，云母、云华之类，本非两物也。今人乃妄以凫茨、香附子为之。又本草谓京三棱，形如鲫鱼，黑三棱如乌梅而轻。今红蒲根至坚，重刻削而成，莫如形体。又叶扁茎圆，不复有三棱处，不知何缘名三棱也。今三棱皆独旁引二根，无直下根。其形大体多亦如鲫鱼。

　　陈藏器云：《本经》无传三棱，总有三、四种，但取根似乌梅，有须相连蔓如 ，作漆色，蜀人织为器。一名 者是也。外台秘要：治症瘕及主鼓胀满。以三棱草切一石，水五石，煮一石汁，铜器中重釜煎如稠糖，出纳密器中，旦服一匕，酒一盏服之，日二，三个，以水二碗，煎取一碗，洗奶，取汁为度，每日取一枣大，与小得，作粥与痫热食之。治小儿十岁以下及新生百日无问痫热无辜、 癖等，皆理之，秘可具言，大效。

　　卷第九

　　姜黄

　　姜黄　味辛、苦，大寒，无毒。主心腹结积，疰忤，下气破血，除风热，消痈肿，功力烈于郁金。

　　唐本注云：叶、根都似郁金。花春生于根，与苗并出，夏花烂无子。根有黄、青、白三色。

　　其作之方法，与郁金同尔。西戎人谓之 药。其味辛、少苦，多与郁金同，唯花生异尔。（唐本先附）臣禹锡等谨按陈藏器云：姜黄真者，是经种三年以上老姜，能生花。花在根际，一如 荷。根节紧硬，气味辛辣。种姜处有之，终是难得。性热不冷，《本经》云寒，误也。破血下气。西蕃亦有来者，与郁金、 药相似。如苏所附，即是 药而非姜黄。苏不能分别二物也。又云： ，味苦，温。主恶气疰忤，心痛，血气结积。苏云姜黄是 ，又云郁金是胡 。夫如此，则三物无别，递相连名，总称为 ，功状则合不殊。今 味苦，色青。姜黄味辛，温，无毒，色黄。主破血下气，温，不寒。郁金味苦，寒，色赤，主马热病。三物不同，所用各别。日华子云：姜黄，热，无毒。治症瘕血块痈肿，通月经，治扑损瘀血，消肿毒，止暴风痛冷气，下食。海南生者，即名蓬莪术。江南生者，即为姜黄。

　　图经曰：姜黄、旧不载所出州郡，今江、广、蜀川多有之。叶青绿，长一、二尺许，阔三、四寸，有斜纹如红蕉叶而小。花红白色，至中秋渐凋。春末方生，其花先生，次方生叶，不结实。根盘屈，黄色，类生姜而圆，有节。或云真者是经种三年以上老姜，能生花，花在根际。

　　一如 荷，根节坚硬，气味辛辣，种姜处有之。八月采根，片切曝干。蜀人以治气胀，及产后败血攻心，甚验。蛮人生啖，云可以祛邪辟恶。谨按郁金、姜黄、 药三物相近，苏恭不细辨，所说乃如一物。藏器解纷云： 味苦，色青；姜黄味辛，温，色黄；郁金味苦，寒，色赤，主马热病。三物不同，所用全别。又刘渊林注《吴都赋》姜汇非一。云姜汇大如螺，气猛近于臭，南土人捣之以为齑 。一名廉姜。生沙石中，姜类也。其味大辛而香，削皮以黑梅并盐汁渍之，乃成也。始安有之。据此，廉姜亦是其类，而自是一物耳。都下近年多种姜，往往有姜黄生卖，乃是老姜。市人买生啖之。云治气为最。医家治气药大方中，亦时用之。

　　千金翼：疮癣初生，或始痛痒。以姜黄敷之，妙。经验后方：治心痛。姜黄一两，桂穣三两为末，醋汤下一钱匕。

　　卷第九

　　荜茇

　　荜茇　味辛，大温，无毒。主温中下气，补腰脚，杀腥气，消食，除胃冷，阴疝 癖。其根名荜茇没，主五劳七伤，阴汗核肿。生波斯国。此药丛生，茎、叶似 酱，子紧细，味辛烈于酱。（今附）

　　臣禹锡等谨按日华子云：治霍乱冷气，心痛血气。陈藏器云：毕勃没，味辛，温，无毒。主冷气呕逆，心腹胀满，食不消，寒疝核肿，妇人内冷无子，治腰肾冷，除血气。生波斯国，似柴胡黑硬。荜茇根也。

　　图经曰：荜茇，出波斯国，今岭南有之，多生竹林内。正月发苗作丛，高三、四尺，其茎如箸，叶青圆，阔二、三寸如桑，面光而浓。三月开花白色在表。七月结子如小指大，长二寸以来，青黑色，类椹子，九月收采，灰杀曝干。南人爱其辛香，或取叶生茹之。黄牛乳煎其子治气痢神良。谨按唐太宗实录云：贞观中，上以气痢久未痊，服它名医药不应，因诏访求其方。有卫士进乳煎荜茇法，御用有效。刘禹锡亦记其事云，后累试年长而虚冷者必效。

　　海药云：谨按《徐表南州记》，本出南海，长一指，赤褐色为上。复有荜茇，短小黑，味不堪。舶上者味辛，温。又主老冷心痛，水泻虚痢，呕逆醋心，产后泄痢，与阿魏和合良。亦滋食味。得诃子、人参、桂心、干姜，治脏腑虚冷，肠鸣泄痢，神效。陈藏器云： 酱，注苏云：荜茇丛生，子细味辛，烈于 酱。按荜茇温中下气，补腰脚，煞腥气，消食，除胃冷，阴疝 癣。根名荜茇没。主五劳七伤，阴汗核肿。已出《拾遗》。生波斯国，胡人将来此，调食用之。唐本注：今人以调食味。雷公云：凡使，先去挺，用头醋浸一宿，焙干，以刀刮去皮粟子令净方用，免伤人肺，令人上气。圣惠方：治冷痰饮恶心。用荜茇一两，捣为末，于食前清粥饮调半钱服。经验后方：治偏头疼绝妙。荜茇为末，令患者口中含温水，左边疼，令左鼻吸一字。右边疼，令右鼻吸一字。效。

　　衍义曰：荜茇，走肠胃中冷气、呕吐、心腹满痛。多服走泄真气，令人肠虚下重。

　　卷第九

　　（音矩）酱

　　 （音矩）酱　味辛，温，无毒。主下气温中，破痰积。生巴蜀。

　　唐本注云：《蜀都赋》所谓流味于番禺者。蔓生，叶似王瓜而浓大，味辛香，实似桑椹，皮黑肉白。西戎亦时将来，细而辛烈。或谓二种。交州、爱州人云： 酱，人家多种，蔓生。

　　子长大，谓苗为浮留藤。取叶合槟榔食之，辛而香也。又有荜茇，丛生，子细，味辛，烈于酱。此当信也。今注渝、泸等州出焉。（唐本先附）

　　图经曰： （音矩）酱，生巴蜀，今夔川、岭南皆有之。昔汉武使唐蒙晓谕南越，南越食蒙以酱，蒙问所从来，答曰：西北 江广数里，出番禺城下。武帝感之，于是开 、越 也。刘渊林注《蜀都赋》云： 酱，缘木而生。其子如桑椹。熟时正青，长二、三寸。以蜜藏而食之，辛香。温调五脏。今云蔓生，叶似王瓜而浓大，实皮黑肉白，其苗为浮留藤。取叶合槟榔食之，辛而香也。两说大同小异，然则渊林所云乃蜀种。如此今说是海南所传耳。今唯贵荜茇而不尚 酱，故鲜有用者。

　　海药云：谨按《广州记》云：波斯国文，实状若桑椹，紫褐色者为上，黑者是老不堪。

　　黔中亦有，形状相似，滋味一般。主咳逆上气，心腹虫痛，胃弱虚泻，霍乱吐逆，解酒食味。近多黑色，少见褐色者也。雷公云：凡使，采得后以刀刮上粗皮便捣，用生姜自然汁拌之，蒸一日了，出，日干。每修事五两，用生姜汁五两，蒸干为度。食疗温。散结气，治心腹中冷气。亦名土荜茇。岭南荜茇，尤治胃气疾。巴蜀有之。齐民要术 子下气消谷。

　　卷第九

　　萝摩子

　　味甘、辛，温，无毒。主虚劳。叶食之功同于子。陆机云：一名芄兰，幽州谓之雀瓢。

　　唐本注云：按雀瓢是女青别名。叶盖相似，以叶似女青，故兼名雀瓢。今按陈藏器本草云：萝摩条中，白汁主蜘蛛、蚕咬，折取汁点疮上，此汁烂丝煮食补益。按陶注枸杞条云：敷肿。东人呼为白环，藤生篱落间，折有白汁，一名雀瓢。此注又云：雀瓢是女青，然女青终非白环。二物相似，不能分别。（唐本先附）臣禹锡等谨按尔雅云： ，芄兰。释曰： ，一名芄兰。郭璞云： 芄蔓生，断之有白汁，可啖。如此注，则以 芄一名兰，或传写误。“芄”衍字。

　　外台秘要：治白癜风。以萝摩草白汁敷上，揩令破再敷，三度瘥。梅师方：治丹火毒，遍身赤肿不可忍。以萝摩草捣绞取汁敷之，或捣敷上，随手消。

　　卷第九

　　青黛

　　味咸，寒，无毒。主解诸药毒，小儿诸热，惊痫发热，天行头痛寒热，并水研服之。

　　亦摩敷热疮恶肿，金疮，下血，蛇、犬等毒。从波斯国来，及太原并庐陵、南康等，染淀亦堪敷热恶肿，蛇虺螫毒。染瓮上池沫紫碧色者用之，同青黛功。（今附）

　　臣禹锡等谨按药性论云：青黛，君，味甘，平。能解小儿疳热消瘦，杀虫。陈藏器云：青黛并鸡子白、大黄，敷疮痈、蛇虺等。

　　图经文具蓝实条下。

　　梅师方：治伤寒，发碗豆疮未成脓方：以波斯青黛大枣许，冷水研服。宫气方疳痢羸瘦毛焦方歌曰：孩儿杂病变成疳，不问强羸女与男。恰似脊旁多变动，还如瘦疾困耽耽。又歌曰：烦热毛焦鼻口干，皮肤枯槁四肢摊。腹中时时更下痢，青黄赤白一般般。眼涩面黄鼻孔赤，谷道开张不欲看。忽然泻下成疳淀，又却浓涕一团团。唇焦呕逆不乳哺，壮热增寒不安。腹中有病须医药，何须祈祷信神盘。此方便是青黛散，孩儿百病服来看。初虞世治诸虫毒所伤。青黛、雄黄等分，同研为末，新汲水调下二钱匕，太平广记青黛，杀恶虫物，化为水。

　　衍义曰：青黛，乃蓝为之。有一妇人患脐下腹上，下连二阴，遍满生湿疮，状如马瓜疮。

