<!-- { "loadSidebar": true } -->
　　（唐本先附）臣禹锡等谨按日华子云：猪 ，解蛊毒，毒药。丝 已见 条解之。今据唐本注云：有名未用条中载也。而寻有名未用条中，即无凫葵，猪 盖经《开宝详定》已删去也。

　　图经曰：凫葵，即荇菜也。旧不着所出州土，云生水中。今处处池泽皆有之。叶似 ，茎涩，根甚长，花黄色，水中极繁盛。谨按《尔雅》 ，谓之接余，其叶谓之苻。郭璞以为丛生水中，叶圆在茎端，长短随水深浅。江东人食之。《诗·周南》所谓参差荇菜是也。陆机云：白茎，叶紫赤色，正圆，径寸余，浮在水上、根在水底，大如钗股，上青下白，煮其白茎，以苦酒浸脆美，可以按酒。今人不食，医方亦鲜用。

　　卷第九

　　女菀

　　味辛，温，无毒。主风寒洗洗，霍乱泄痢，肠鸣上下无常处，惊痫，寒热百疾。疗肺伤咳逆出汗，久寒在膀胱支满，饮酒夜食发病。一名白菀，一名织女菀，一名茆（音柳）。生汉中川谷或山阳。正月、二月采，阴干。（畏卤碱。）

　　陶隐居云：比来医方都无复用之。市人亦少有，便是欲绝。别复有白菀似紫菀，非此之别名也。唐本注云：白菀即女菀，更无别者，有名未用中浪出一条。无紫菀时亦用之，功效相似也。臣禹锡等今据有名未用中，无白菀者，盖唐修本草时删去尔。

　　衍义曰：女菀，一名白菀。或者谓为二物，非也。唐删去白菀之条，甚合宜。陶能言，不能指说性状。余从《经》中所说甚明，今直取《经》。

　　卷第九

　　王孙

　　味苦，平，无毒。主五脏邪气，寒湿痹，四肢疼酸，膝冷痛，疗百病，益气。吴名白功草，楚名王孙，齐名长孙，一名黄孙，一名黄昏，一名海孙，一名蔓延。生海西川谷及汝南城郭垣下。

　　陶隐居云：今方家皆呼名黄昏，又云牡蒙，市人亦少识者。唐本注云：《短剧》述本草牡蒙，一名王孙。《药对》：有牡蒙无王孙。此则一物明矣。又主金疮，破血，生肌肉，止痛，赤白痢，补虚益气，除脚肿，发阴阳也。臣禹锡等谨按蜀本注云：叶似及己而大，根长尺余，皮、肉亦紫色。

　　卷第九

　　土马鬃

　　治骨热败烦，热毒壅，衄鼻。所在背阴古墙垣上有之。岁多雨则茂盛。世人或便以为垣衣，非也。垣衣生垣墙之侧，此物生垣墙之上，比垣衣更长，大抵苔之类也。以其所附不同，故立名与主疗亦异。在屋则谓之屋游、瓦苔；在墙垣则谓之垣衣、土马鬃；在地则谓之地衣；在井则谓之井苔；在水中石上则谓之陟厘。土马鬃，近世常用，而诸书未着，故附新定条焉。（新定）

　　卷第九

　　蜀羊泉

　　味苦，微寒，无毒。主头秃恶疮，热气，疥瘙痂癣虫，疗龋齿，女子阴中内伤，皮间实积。一名羊泉，一名羊饴。生蜀郡川谷。

　　陶隐居云：方药亦不复用，彼土人时有采识者。唐本注云：此草俗名漆姑。叶似菊，花紫色，子类枸杞子，根如远志，无心有糁。苗主小儿惊，兼疗漆疮，生毛发，所在平泽皆有之。

　　今按别本注云：今处处有，生阴湿地，三月、四月采苗、叶、阴干之。

　　卷第九

　　菟葵

　　味甘，寒，无毒。主下诸石五淋，止虎、蛇毒。

　　唐本注云：苗如石龙芮，叶光泽，花白似梅，茎紫色，煮汁极滑，堪啖。《尔雅·释草》：一名 ，所在平泽皆有，田间人多识之。今按别本注云：蛇、虎毒，诸疮，捣汁饮之，及涂疮能解毒止痛，六月、七月采茎，叶，曝干。（唐本先附）臣禹锡等谨按尔雅云： ，菟葵。注：颇似葵而小，叶状如藜，有毛， 啖之，滑疏。 ，煮也。

　　图经文具第二十七卷冬葵条下。

　　衍义曰：菟葵，绿叶如黄蜀葵，花似拗霜甚雅，形如至小者初开单叶蜀葵。有檀心，色如牡丹姚黄蕊，则蜀葵也。唐·刘梦得还京云：唯菟葵、燕麦，动摇春风者是也。

　　卷第九

　　草

　　味甘，寒，无毒。主暴热喘息，小儿丹肿。一名 荣。生水旁。

　　唐本注云：叶圆似泽泻而小。花青白，亦堪啖。所在有之。今按别本注云：江南人用蒸鱼，食之甚美。五月、六月采茎、叶。曝干。（唐本先附）

　　卷第九

　　鳢肠

　　鳢肠一　鳢肠二　味甘、酸，平，无毒。主血痢。针灸疮发，洪血不可止者，敷之立已。汁涂发眉，生速而繁。生下湿地。

　　唐本注云：苗似旋复，一名莲子草，所在坑渠间有之。今按别本注云：二月、八月采，阴干。（唐本先附）臣禹锡等谨按萧炳云：作膏点鼻中，添脑。日华子云：排脓止血，通小肠，长须发，敷一切疮并蚕 。

　　图经曰：鳢肠，即莲子草也。旧不载所出州郡，但云生下湿地。今处处有之，南方尤多。

　　此有二种：一种叶似柳而光泽，茎似马齿苋，高一、二尺许，花细而白，其实若小莲房。苏恭云：苗似旋复者是也，一种苗梗枯瘦，颇似莲花而黄色，实亦作房而圆，南人谓之莲翘者。二种摘其苗皆有汁出，须臾而黑，故多作乌髭发药用之，俗谓之旱莲子。三月、八月采，阴干。亦谓之金陵草。见孙思邈《千金·月令》，云：益髭发，变白为黑。金陵草煎方：金陵草一秤，六月以后收采，拣择无泥土者，不用洗，须青嫩不杂黄叶乃堪，烂捣研，新布绞取汁，又以纱绢滤令滓尽，纳通油器钵盛之，日中煎五日；又取生姜一斤绞汁，白蜜一斤，合和，日煎中，以柳木篦搅勿停手，令匀调。又置日中煎之，令如稀饧，为药成矣。每旦日及午后各服一匙，以温酒一盏化下。如欲作丸，日中再煎，令可丸，大如梧子，根据前法酒服三十丸。及时多合制为佳。其效甚速。

　　卷第九

　　爵床

　　味咸，寒，无毒。主腰脊痛，不得着床，俯仰艰难，除热，可作浴汤。生汉中川谷及田野。

　　唐本注云：此草似香 ，叶长而大，或如荏且细。生平泽熟田近道旁，甚疗血胀下气。

　　又主杖疮，汁涂立瘥。俗名赤眼老母草。今按别本注云：今人名为香苏。

　　卷第九

　　井中苔及萍

　　大寒。主漆疮，热疮，水肿。井中蓝，杀野葛、巴豆诸毒。

　　陶隐居云：废井中多生苔、萍，及砖土间生杂草、菜蓝，既解毒，在井中者弥佳。不应复别是一种名井中蓝。井底泥至冷，亦疗汤火灼疮。井华水，又服炼法用之。臣禹锡等谨按蜀本云：井中苔及萍，味苦。日华子云：无毒。

　　《图经》文具海藻条下。

　　卷第九

　　茅香花

　　茅香花　味苦，温，无毒。主中恶，温胃止呕吐，疗心腹冷痛。苗、叶可煮作浴汤，辟邪气，令人身香。生剑南道诸州。其茎、叶黑褐色，花白，即非白茅香也。（今附）

　　臣禹锡等谨按陈藏器云：茅香，味甘，平。生安南，如茅根。日华子云：白茅香花塞鼻洪，敷久不合灸疮， 刀箭疮，止血并痛。煎汤止吐血，鼻衄。

　　图经曰：茅香花，生剑南道诸州，今陕西、河东、京东州郡亦有之。三月生苗，似大麦。

　　五月开白花，亦有黄花者。或有结实者，亦有无实者，并正月、二月采根，五月采花，八月采苗。其茎、叶黑褐色而花白者，名白茅香也。

　　陈藏器：白茅香，味甘，平，无毒。主恶气，令人身香美煮服之，主腹内冷痛。生安南，如茅根，作浴用之。海药云：谨按《广志》云：生广南山谷，味甘，平，无毒。主小儿遍身疮，以桃叶同煮浴之，合诸名香甚奇妙，尤胜舶上来者。肘后方：治热淋。取白茅根四斤锉之，以水一斗五升，煮取五升，令冷，仍暖饮之。日三服。又方：诸竹木刺在肉中不出。取白茅根烧末，脂膏和涂之，亦治因风致肿。

　　衍义曰：茅草，花白，根如茅，但明洁而长，皆可作浴汤，同 本尤佳。仍入印香中，合香附子用。

　　卷第九

　　马兰

　　味辛，平，无毒。主破宿血，养新血，合金疮，断血痢，蛊毒，解酒疸，止鼻衄，吐血及诸菌毒。生捣敷蛇咬。生泽旁，如泽兰气臭，楚词以恶草喻恶人。北人见其花呼为紫菊，以其花似菊而紫也。又山兰，生山侧，似刘寄奴，叶无桠，不对生，花心微黄赤，亦大破血，下俚人多用之。（新补 见陈藏器及日华子。）

　　图经文具泽兰条下。

　　卷第九

　　使君子

　　使君子　味甘，温，无毒。主小儿五疳，小便白浊，杀虫，疗泻痢。生交、广等州。形如栀子，棱瓣深而两头尖，亦似诃梨勒而轻。俗传始因潘州郭使君，疗小儿多是独用此物，后来医家因号为使君子也。（今附）

　　图经曰：使君子，生交、广等州，今岭南州郡皆有之，生山野中及水岸。其叶青，如两指头，长二寸。春茎作藤，如手指，三月生花，淡红色，久乃深红，有五瓣。七、八月结子如拇指，长一寸许，大类栀子而有五棱，其壳青黑色，内有仁，白色，七月采实。

　　衍义曰：使君子，紫黑色，四棱高，瓣深。今《经》中谓之棱瓣深。似令人难解。秋末冬初，人将入鼎、澧。其味如椰子肉。《经》不言用仁，为复用皮。今按文味甘即是用肉，然难得仁，盖绝小。今医家或兼用壳。

　　卷第九

　　干苔

　　味咸，寒。一云温。主痔，杀虫及霍乱呕吐不止，煮汁服之。又心腹烦闷者，冷水研如泥，饮之即止。又发诸疮疥，下一切丹石，杀诸药毒。不可多食，令人痿黄少血色，杀木蠹虫，纳木孔中，但是海族之流，皆下丹石。（新补 见孟诜、陈藏器、日华子。）

　　卷第九

　　百脉根

　　味甘、苦，微寒，无毒。主下气，止渴去热，除虚劳，补不足。酒浸，若水煮，丸散兼用之。出肃州、巴西。

　　唐本注云：叶似苜蓿，花黄，根如远志。二月、八月采根，日干。（唐本先附）

　　卷第九

　　白豆蔻

　　白豆蔻　味辛，大温，无毒。主积冷气，止吐逆反胃，消谷下气。出伽古罗国，呼为多骨。

　　芭蕉，叶似杜若，长八、九尺。冬夏不凋，花浅黄色，子作朵如葡萄，其子初出微青，熟则变白，七月采。（今附）

　　图经曰：白豆蔻，出伽古罗国，今广州、宜州亦有之，不及蕃舶者佳。苗类芭蕉，叶似杜若，长八、九尺而光滑，冬夏不凋，花浅黄色，子作朵如葡萄，生青熟白，七月采。张文仲治胃气冷，吃食即欲得吐。以白豆蔻子三枚，捣筛更研细，好酒一盏，微温调之，并饮三、两盏佳。又有治呕吐白术等六物汤，亦用白豆蔻，大抵主胃冷，即宜服也。

　　卷第九

　　地笋

