<!-- { "loadSidebar": true } -->
　　温，无毒。利九窍，通血脉，排脓治血，止鼻洪吐血，产后心腹痛，一切血病。肥白人、产妇可作菜蔬食，甚佳。即泽兰根也。（新补 出陈藏器及日华子。）

　　卷第九

　　海带

　　催生，治妇人及疗风。亦可作下水药。出东海水中石上，比海藻更粗，柔韧而长，今登州人干之以苴束器物。（新定）

　　卷第九

　　陀得花

　　味甘，温，无毒。主一切风血。浸酒服，生西国，胡人将来，胡人采此花以酿酒，呼为三勒浆。（今附）

　　卷第九

　　翦草

　　翦草　凉，无毒。治恶疮，疥癣，风瘙。根名白药。（新分条 见日华子）

　　图经曰：翦草，生润州。味苦、平，有毒。主诸疮疥痂 蚀，及牛马诸疮。二月、三月采，曝干用。

　　陈藏器：翦草，味甚苦，平，无毒。主虫疮疥癣。浸酒服之。生山泽间，叶如茗而细，江东用之。治劳瘵方云：婺、台州皆有，唯婺州者可用。状如茜草，又如细辛。每用一斤，净洗为末，入生蜜二斤，和为膏，以器皿盛之。不得犯铁器，九蒸九曝，日一蒸曝。病患五更起，面东坐，不得语，令匙抄药，如粥服之，每服四两，服已，良久用稀粟米饮压之。药冷服，粥饮亦不可太热，或吐或下皆不妨，如久病肺损咯血，只一服愈。寻常咳嗽，血妄行，每服一匙可也。有一贵人，其国封病瘵，其尊人尝以此方畀之，九日而药成。前一夕，病者梦人戒令翌日勿乱服药。次日将服之，为屋上土坠器中，不可服。再合即成，又将服之，为籍覆器，又不得食。又再合未就，而夫人卒矣。此药之异如此。若小小血妄行，一啜而愈矣。

　　一十种陈藏器余

　　卷第九

　　迷迭香

　　味辛，温，无毒。主恶气，令人衣香，烧之去鬼。《魏略》云：出大秦国。《广志》云：出西海。

　　海药云：味平，不治疾，烧之祛鬼气。合羌活为丸散，夜烧之，辟蚊蚋。此外别无用矣。

　　卷第九

　　故鱼网

　　主鲠，以网覆鲠者颈瘥。如煮汁饮之，骨当下矣。

　　卷第九

　　故缴脚布

　　无毒。主天行劳复，马骏风黑汗。洗汁饮，带垢者佳。

　　卷第九

　　江中采出芦

　　芦令夫妇和同。用之有法。此江中出波芦也。

　　卷第九

　　虱建草

　　味苦，无毒。去虮虱。挪取汁沐头，尽死。人有误吞虱成病者，捣绞汁，服一小合，亦主诸虫疮。生山足湿地。茎叶似山丹，微赤，高一、二尺。又有水竹叶，如竹叶而短小。生水中，亦云去虱，人取水竹叶生食。

　　卷第九

　　含生草

　　主妇人难产，口中含之，立产。亦咽其汁。叶如卷柏而大。生 羯国。其叶，煮之不热，无毒。

　　卷第九

　　兔肝草

　　味甘，平，无毒。主金疮，止血生肉，解丹石发热。初生细软，似兔肝。一名鸡肝，与蘩蒌同名。

　　卷第九

　　石芒

　　味甘，平，无毒。主人、畜为虎、野狼等伤，恐毒入肉者。取茎杂葛根，浓煮服之，亦取汁。生高山，如芒，节短。江西人呼为折草。六月、七月生穗如荻也。

　　卷第九

　　蚕草

　　味辛，平，无毒。主蚕及诸虫，如蚕类咬人，恐毒入腹，煮汁服之。生捣敷疮。生湿地，如蓼大，茎赤花白，东土亦有之。

　　卷第九

　　问荆

　　味苦，平，无毒。主结气瘤痛上气，气急。煮服之。生伊芳、洛间洲渚，苗似木贼。节节相接，亦名接续草。

　　卷第十

　　己酉添加衍义

　　卷第十

　　附子

　　附子　味辛、甘，温、大热，有大毒。主风寒咳逆，邪气，温中，金疮，破症坚积聚血瘕，寒湿 （乌卧切） ，挛膝痛，脚疼冷弱，不能行步，腰脊风寒，心腹冷痛，霍乱转筋，下利赤白，坚肌骨，强阴。又堕胎，为百药长。生犍为山谷及广汉。冬月采为附子，春采为乌头。（地胆为之使，恶蜈蚣，畏防风、黑豆、甘草、黄 、人参、乌韭。）

　　陶隐居云：附子，以八月上旬采，八角者良。凡用，三建皆热灰微炮令拆，勿过焦，唯姜附汤生用之。俗方每用附子，皆须甘草、人参、生姜相配者，正制其毒故也。今按陈藏器本草云：附子醋浸，削如小指，纳耳中，去聋。去皮炮令拆，以蜜涂上炙之，令蜜入内，含之，勿咽其汁，主喉痹。

　　图经文具侧子条下。

　　陈藏器云：附子，无八角，陶强名之。古方多用八角附子，市人所货，亦八角为名。雷公云：凡使，先须细认，勿误用。有乌头、乌喙、天雄、侧子，木鳖子。乌头少有茎苗，长身乌黑，少有旁尖。乌喙皮上苍，有大豆许者，孕八、九个，周遭底陷，黑如乌铁。宜于武火中，炮令皴坼，即劈破用。天雄身全矮，无尖，周匝四面有附，孕十一个，皮苍色即是天雄。宜炮皴拆后，去皮尖底用。不然，阴制用并得。侧子只是附子旁，有小颗附子，如枣核者是，宜生用。治风疹神妙。木鳖子，只是诸喙、附、雄、乌、侧中毗 者，号曰木鳖子，不入药中用。若服，令人丧目。若附子底平有九角，如铁色，一个个重一两，即是气全，堪用。夫修事十两，于文武火中炮令皴坼者去之，用刀刮上孕子，并去底尖，微细劈破，于屋下午地上掘一坑，可深一尺，安于中一宿。至明取出，焙干用。夫欲炮者，灰火勿用杂木火，只用柳木最妙。若阴制使，即生去尖皮底了，薄切，用东流水并黑豆浸五日夜，然后漉出，于日中晒令干用。凡使，须阴制去皮尖了，每十两，用生乌豆五两，东流水六升。圣惠方：治疔疮肿甚者。用附子末，醋和涂之，干即再涂。《千金翼方》同。外台秘要：疗偏风半身不遂，冷癖疰。附子一两生用，无灰酒一升，上 咀纳于酒中，经一七日，隔日饮之，服一小合，瘥。

　　千金翼：治大风，冷痰癖，胀满诸痹等病。用大附子一枚重半两者，二枚亦得，炮之酒渍，春冬五日，夏秋三日。服一合，以瘥为度。日再服，无所不治。又方：治口噤卒不开。捣附子末纳管中，开口吹喉中，瘥。百一方：治卒忤，停尸不能言，口噤不开。生附子末置管中，吹纳舌下，即瘥。经验方：呕逆翻胃。用大附子一个，生姜一斤，细锉煮研如面糊，米饮下之。

　　经验后方：治大人久患口疮。生附子为末，醋、面调，男左女右贴脚心，日再换。又方：治热病，吐下水及下利，身冷脉微，发躁不止。附子一枚去皮脐，分作八片。入盐一钱，水一升，煎半升，温服，立效。斗门方治翻胃。用附子一个最大者，坐于砖上，四面着火渐逼碎，入生姜自然汁中，又根据前火逼干，复淬之，约生姜汁可尽半碗许，捣罗为末。用粟米饮下一钱，不过三服瘥。又方：治元脏伤冷及开胃。附子炮过，去皮尖，捣罗为未，以水两盏，入药二钱，盐、葱、枣、姜同煎，取一盏，空心服。大去积冷，暖下元，肥肠益气，酒食无碍。简要济众：治香港脚连腿肿满，久不瘥方：黑附子一两，去皮脐，生用捣为散，生姜汁调如膏，涂敷肿上。药干再调涂之，肿消为度。孙用和治大泻霍乱不止。附子一枚重七钱，炮去皮脐，为末。

　　每服四钱，水两盏，盐半钱，煎取一盏，温服立止。张文仲疗眼暴赤肿，碜痛不得开，又泪出不止。削附子赤皮末，如蚕屎，着 中，以定为度。崔氏方疗耳聋风，牙关急不得开方：取八角附子一枚，酢渍之三宿令润，微削一头纳耳中，灸上十四壮，令气通耳中，即瘥。孙兆口诀云治阴盛隔阳伤寒，其人必躁热，而不欲饮水者是也。宜服霹雳散：附子一枚，烧为灰存性，为末，蜜水调下为一服而愈。此逼散寒气，然后热气上行而汗出，乃愈。又方：治头痛。附子炮，石膏 ，等分为末。入脑、麝少许。茶、酒下半钱。修真秘旨：治头风至验。

　　以附子一个，生去皮脐，用绿豆一合，同入铫子内，煮豆熟为度。去附子服豆，即立瘥。每个附子，可煮五服，后为末服之。

　　卷第十

　　乌头

　　乌头　味辛、甘，温、大热，有大毒。主中风恶风，洗洗出汗，除寒湿痹，咳逆上气，破积聚寒热，消胸上痰冷，食不下，心腹冷疾，脐间痛，肩胛痛，不可俯仰，目中痛，不可久视。又堕胎。其汁煎之，名射罔，杀禽兽。

　　射罔 味苦，有大毒。疗尸疰症坚，及头中风痹痛。一名奚毒，一名即子，一名乌喙。

　　臣禹锡等谨按中蛊通用药云：射罔，温，大热。

　　乌喙（音讳） 味辛，微温，有大毒。主风湿，丈夫肾湿阴囊痒，寒热历节，制引腰痛，不能行步，痈肿脓结。又堕胎。生朗陵山谷，正月、二月采，阴干。长三寸以上为天雄。（莽草为之使，反半夏、栝蒌、贝母、白蔹、白芨、恶藜芦。）

　　陶隐居云：今采用四月乌头与附子同根，春时茎初生。有脑形似乌鸟之头，故谓之乌头。

　　有两歧，共蒂状如牛角，名乌喙。喙即乌之口也。亦以八月采，捣笮茎取汁，日煎为射罔。猎人以敷箭，射禽兽，中人亦死，宜速解之。唐本注云：乌喙，即乌头异名也。此物同苗，或有三歧者，然两歧者少。纵夫雄、附子有两歧者，仍根据本名。如乌头两歧，即名乌喙，天雄、附子若有两歧者，复云何名之？臣禹锡等谨按吴氏云：乌头一名莨，一名千秋，一名毒公，一名果负，一名耿子。神农、雷公、桐君、黄帝：甘，有毒。正月始生，叶浓，茎方中空，叶四四相当，与蒿相似。又云乌喙，神农、雷公、桐君、黄帝：有毒。十月采。形如乌头，有两歧，相合如乌之喙，名曰马喙也。所畏、恶、使，尽与乌头同。尔雅云：芨，董草。注：即乌头也，江东呼为堇（音靳）。崔实四民月令云：三月可采乌头。药性论云：乌头，使，远志为之使，忌豉汁，味苦、辛，大热，有大毒。能治恶风憎寒，湿痹逆气，冷痰包心，肠腹痛， 癖气块，益阳事，中风洗洗恶寒，除寒热，主胸中痰满，冷气，不下食，治咳逆上气，治齿痛，破积聚寒，主强志。又云乌喙，使，忌豉汁，味苦、辛，大热。能治男子肾气衰弱，阴汗，主疗风温湿邪痛，治寒热痈肿岁月不消者。陈藏器云：射罔本功外。主疮，疮根结核，瘰 ，毒肿及蛇咬。先取药涂肉四畔，渐渐近疮，习习逐病至骨。疮有熟脓及黄水出，涂之。若无脓水，有生血，及新伤肉破，即不可涂，立杀人。亦如杀走兽，敷箭镞射之，十步倒也。日华子云：土附子，味 、辛，热，有毒。生去皮，捣滤汁澄清，旋添，晒干取膏，名为射罔。猎人将作毒箭使用，或中者，以甘草、蓝青、小豆叶、浮萍，冷水、荠，皆可御也。

　　图经文具侧子条下。

