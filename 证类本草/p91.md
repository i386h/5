<!-- { "loadSidebar": true } -->
　　雷公云：凡使，勿用赤须子，真相似葶苈子，只是味微甘苦。葶苈子入顶苦。凡使，以糯米相合，于焙上，微微焙，待米熟，去米，单捣用。圣惠方：治上气喘急，遍身浮肿。用甜葶苈一升，隔纸炒令紫色，捣令极细，用生绢袋盛，以清酒五升浸三日后，每服抄一匙，用粥饮调下，日三、四服。又方：治支饮久不瘥，大腹水肿，喘促不止。用甜葶苈三两，隔纸炒令紫色，捣如膏。每服丸如弹子大，以水一中盏，入枣四枚，煎至五分去滓，非时服。外台秘要：治食饮不得息。葶苈子三两，熬令黄，捣为末。以水三升煮，大枣三十枚，得汁一升纳药中。每服如枣大，煎取七合顿服。千金方：治腹胀积聚症瘕。葶苈子一升熬，以酒五升浸七日。日服三合。千金翼：治头风。捣葶苈子，以汤淋取汁洗头上。经验方：河东裴氏传经效，治水肿及暴肿。葶苈三两，杵六千下，令如泥。即下汉防己末四两，取绿头鸭就药臼中截头沥血于臼中，血尽，和鸭头更捣五千下，丸如梧桐子。患甚者，空腹白汤下十丸，稍可者五丸，频服，五日止。此药利小便，有效如神。梅师方：治遍身肿满，小便涩。葶苈子二两，大枣二十枚，以水一大升，煎取一小升，去枣，纳葶苈于枣汁煎丸如梧子，饮下十丸。又方：治肺壅气喘急不得卧。葶苈子三两炒，大枣三十枚，水三升煮枣，取二升，又煎取一升去滓，并，二服。简要济众治小儿水气腹肿，兼下痢脓血，小便涩。葶苈子半两，微炒捣如泥，以枣肉和捣为丸如绿豆大。每服五丸，枣汤下，空心、晚后量儿大小，加减服之。续十全方治一切毒，入腹不可疗及马汗。用葶苈子一两炒研，以水一升浸汤服，取下恶血。崔氏治水气。葶苈三两，以物盛，甑上蒸令熟，即捣万杵，若丸得如梧桐子，不须蜜和。一服五丸，渐加至七丸，以得微利即佳。不可多服，令人不堪美食。若气发，又服之。得利，气下定即停。此方治水气无比。萧驸马患水肿，唯服此得瘥。伤寒类要治肾瘅唇干，以葶苈主之。子母秘录：治小儿白秃。葶苈捣末，以汤洗汽涂上。姚和众治孩儿蛔虫。葶苈子一分，生为末用，以水三合，煎取一合，一日服尽。

　　衍义曰：葶苈，用子。子之味有甜、苦两等，其形则一也。《经》既言味辛、苦，即甜者于复更入药也。大概治体皆以行水走泄为用，故曰久服令人虚。盖取苦泄之义，其理甚明。《药性论》所说尽矣，但不当言味酸。

　　卷第十

　　桔梗

　　桔梗　味辛、苦，微温，有小毒。主胸胁痛如刀刺，腹满肠鸣幽幽，惊恐悸气利五脏肠胃，补血气，除寒热风痹，温中消谷，疗喉咽痛，下蛊毒。一名利如，一名房图，一名白药，一名梗草，一名荠 。生嵩高山谷及冤句。二、八月采根，曝干。（节皮为之使。得牡蛎、远志，疗恚怒。得硝石、石膏，疗伤寒。畏白芨、龙眼、龙胆。）

　　陶隐居云：近道处处有，叶名隐忍。二、三月生，可煮食之。桔梗疗蛊毒甚验，俗方用此，乃名荠 。今别有荠 ，能解药毒。所谓乱人参者便是。非此桔梗，而叶甚相似。但荠 叶下光明、滑泽、无毛为异，叶生又不如人参相对者尔。唐本注云：人参，苗似互加阔短，茎圆，有三、四桠，桠头有五叶。陶引荠 乱人参，谬矣。且荠 、桔梗，又有叶差互者，亦有叶三、四对者，皆一茎直上，叶既相乱，唯以根有心、无心为别尔。臣禹锡等谨按药性论云：桔梗，臣，味苦，平，无毒。能治下痢，破血，去积气，消积聚痰涎，主肺气气促嗽逆，除腹中冷痛，主中恶及小儿惊痫。日华子云：下一切气，止霍乱转筋，心腹胀痛，补五劳，养气，除邪辟温，补虚，消痰破症瘕，养血排脓，补内漏及喉痹， 毒。以白粥解。

　　图经曰：桔梗，生嵩高山谷及冤句，今在处有之。根如小指大，黄白色。春生苗，茎高尺余。

　　叶似杏叶而长椭，四叶相对而生，嫩时亦可煮食之。夏开花紫碧色，颇似牵牛子花，秋后结子。八月采根，细锉曝干用。叶名隐忍。其根有心，无心者乃荠 也。而荠 亦能解毒，二物颇相乱。但荠 叶下光泽无毛为异。关中桔梗，根苗，颇似蜀葵根。茎细，青色。叶小，青色，似菊花叶。古方亦单用之。《古今录验》：疗卒中蛊下血如鸡肝者，昼夜出血石余，四脏皆损，唯心未毁，或鼻破待死者。取桔梗捣屑，以酒服方寸匕，日三。不能下药，以物拗口开灌之，心中当烦，须臾自定，服七日止。当食猪肝 以补之，神良。《集验方》：疗胸中满而振寒，脉数，咽燥，不渴，时时出浊唾腥臭，久久吐脓如粳米粥，是肺痈。治之以梧梗、甘草各二两炙，以水三升，煮取一升。分再服，朝暮吐脓血则瘥。

　　雷公云：凡使，勿用木梗，真似桔梗，咬之只是腥涩不堪。凡使，去头上尖硬二、三分以来，并两畔附枝子。于槐砧上细锉，用百合水浸一伏时，漉出，缓火熬令干用。每修事四两，用生百合五分捣作膏，投于水中浸。圣惠方：治马喉痹并毒瓦斯壅塞。用桔梗二两去芦头锉，以水三大盏，煎至一盏，去滓，不计时分温三服。又方妊娠中恶，心腹疼痛。用桔梗一两细锉，水一中盏，人生姜三片，煎至六分去滓，非时温服。外台秘要治卒客忤停尸不能言者。烧桔梗二两，末，米饮服，仍吞麝香如大豆许，佳。千金方：治喉闭并毒瓦斯。桔梗二两，水三升，煮取一升，顿服。又方：鼻衄方：桔梗为末，水服方寸匕，日四、五，亦止吐下血。百一方：若被打击，瘀血在肠内。久不消，时发动者。取桔梗末，熟水下刀圭。经验后方：治骨 风，牙疼肿。桔梗为末，枣穣和丸如皂子大，绵裹咬之。肿则荆芥汤漱之。简要济众：治痰嗽喘急不定。桔梗一两半，捣罗为散，用童子小便半升，煎取四合，去滓温服。子母秘录治小儿卒客忤死。烧桔梗末，三钱匕饮服。杜壬治上焦有热，口舌咽中生疮，嗽有脓血。桔梗一两，甘草二两，右为末，每服二钱，水一盏，煎六分去滓，温服，食后细呷之，亦治肺壅。梅师方：治卒蛊毒，下血如鹅肝，昼夜不绝，脏腑败坏。桔梗捣汁，服七合佳。

　　衍义曰：桔梗，治肺热气奔促、嗽逆，肺痈排脓。陶隐居云：俗方用此，乃名荠 。今别有荠，所谓乱人参者便是，非此桔梗也。《唐本》注云：陶引荠 乱人参，谬矣。今详之：非也。陶隐居所言，其意只以根言之，所以言乱人参。《唐本》注却以苗难之，乃本注误矣。

　　卷第十

　　莨（音浪）菪（音荡）子

　　莨（音浪）菪（音荡）子　味苦、甘，寒，有毒。主齿痛出虫，肉痹拘急，使人健行，见鬼，疗癫狂风痫，颠倒拘挛。多食令人狂走。久服轻身，走及奔马，强志益力，通神。一名横唐，一名行唐。生海滨川谷及雍州。五月采子。

　　陶隐居云：今处处有。子形颇似五味核而极小。唯入疗癫狂方用，寻此乃不可多食过剂尔。

　　久服自无嫌，通神健行，足为大益，而《仙经》不见用。今方家多作野狼 。今按陈藏器本草云：莨菪子，主 癖，安心定志，聪明耳目，除邪逐风，变白，性温不寒，取子洗曝干。隔日空腹水下一指捻勿令子破，破即令人发狂。亦用小便浸之令泣，小便尽曝干，根据前服之。臣禹锡等谨按蜀本图经云：叶似王不留行、菘蓝等。茎、叶有细毛，花白，子壳作罂子形，实扁细，若粟米许，青黄色。所在皆有。六月、七月采子，日干。药性论云：莨菪亦可单用，味苦、辛，微热，有大毒。生能泻人见鬼，拾针狂乱。热炒止冷痢，主齿痛， 牙孔，子，咬之虫出。锻石清煮一伏时，掬出，去芽曝干。以附子、干姜、陈橘皮、桂心、浓朴为丸。去一切冷气，积年气痢，甚温暖。热发用录豆汁解之，焦炒碾细末，治下部脱肛。日华子云：温，有毒。甘草、升麻、犀角并能解之。烧熏 牙及洗阴汗。

　　图经曰：莨菪子，生海滨川谷及雍州，今处处有之。苗茎高二、三尺。叶似地黄、王不留行、红蓝等，而三指阔。四月开花，紫色。苗、荚、茎有白毛。五月结实，有壳作罂子状，如小石榴。房中子至细，青白色，如米粒。一名天仙子。五月采子，阴干。谨按《本经》云：莨菪性寒，后人多云大热。而《史记·淳于意传》云：淄川王美人怀子而不乳，意饮以浪荡药一撮，以酒饮之，旋乳。且不乳岂热药所治？又古方主卒癫狂亦多单用莨菪，不知果性寒邪？《短剧》载治癫狂方云：取莨菪三升作末，酒一升渍数日，出捣之，以向汁和绞去滓，汤上煎令可丸服，如小豆三丸，日三。当觉口面急，头中有虫行，额及手足有赤色处，如此并是瘥候。未知再服，取尽神良。又《箧中方》：主肠风。莨菪煎：取莨菪实一升，治之。曝干捣筛，生姜半斤取汁，二物相合，银锅中更以无灰酒二升投之，上火煎令如稠饧，即旋投酒，度用酒可及五升以来，即止煎。令可丸大如梧子。每旦酒饮通下三丸，增至五、七丸止。若丸时粘手，则菟丝粉衬隔。煎熬切戒火紧，则药易焦而失力矣。初服微热，勿怪。疾甚者，服过三日，当下利。疾去，利亦止。绝有效。

　　雷公云：凡使，勿令使苍冥子。其形相似，只是服无效，时人多用杂之。其苍冥子，色微赤若修事十两，以头醋一镒，煮尽醋为度。却用黄牛乳汁浸一宿，至明看牛乳汁黑，即是莨菪子，大毒。晒干别捣重筛用。勿误服，冲人心大烦闷，眼生暹火。别说云谨按莨菪之功，未见如所说，而其毒有甚煮一、二日而芽方生，用者宜审之。

　　卷第十

　　草蒿

　　蒿　味苦，寒，无毒。主疥瘙痂痒恶疮，杀虱，留热在骨节间，明目。一名青蒿，一名方溃。生华阴川泽。

　　陶隐居云：处处有之。即今青蒿，人亦取杂香菜食之。唐本注云：此蒿生挪敷金疮，大止血生肉，止疼痛，良。今按陈藏器本草：蒿主鬼气尸疰伏连，妇人血气，腹内满及冷热久痢。

