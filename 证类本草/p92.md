<!-- { "loadSidebar": true } -->
　　秋冬用子，春夏用苗，并捣绞汁服。亦曝干为末，小便中服。如觉冷，用酒煮。又烧为灰，纸八、九重淋取汁，和锻石去息肉、 子。臣禹锡等谨按蜀本图经云：叶似茵陈蒿而背不白，高四尺许。四月、五月采苗，日干。江东人呼为 蒿，为其臭似 ，北人呼为青蒿。尔雅云：蒿， 。释曰：蒿一名 。《诗·小雅》云：食野之蒿。陆机云：青蒿也。荆、豫之间，汝南、汝阴皆云 。孙炎云：荆楚之间谓蒿为 。郭云：今人呼青蒿香中炙啖者为 ，是也。日华子云：青蒿，补中益气，轻身补劳，驻颜色，长毛发，发黑不老。兼去蒜发，心痛，热黄。生捣汁服并敷之，泻痢。饭饮调末五钱匕，烧灰和锻石煎，治恶毒疮并茎亦用。又云子味甘，冷，无毒。明目，开胃。炒用治劳，壮健人。小便浸用治恶疥癣风疹，杀虱煎洗。又云臭蒿子，凉，无毒。治劳，下气开胃，止盗汗及邪气鬼毒。又名草蒿。

　　图经曰：草蒿，即青蒿也。生华阴川泽，今处处有之。春生苗，叶极细嫩，时人亦取杂诸香菜食之。至夏高三、五尺。秋后开细淡黄花，花下便结子，如粟米大，八、九月间采子，阴干。根、茎、子、叶并入药用，干者炙作饮香尤佳。青蒿亦名方溃。凡使子勿使叶，使根勿使茎，四者若同，反以成疾。得童子小便浸之，良。治骨蒸热劳为最。古方多单用者。葛氏治金刃初伤。取生青蒿捣敷上，以帛裹创血止即愈。崔元亮《海上方》：疗骨蒸鬼气。取童子小便五大斗澄过，青蒿五斗，八、九月拣带子者最好，细锉，二物相和，纳好大釜中，以猛火煎，取三大斗去滓，净洗釜令干，再泻汁安釜中，以微火煎，可二大斗，即取猪胆十枚相和，煎一大斗半，除火待冷，以新瓷器盛。每欲服时，取甘草二、三两熟炙，捣末，以煎和捣一千杵为丸，空腹粥饮下二十丸，渐增至三十丸止。

　　雷公云：凡使，唯中为妙，到膝即仰，到腰即俯。使子勿使叶，使根勿使茎，四件若同使，翻然成痼疾。采得叶不计多少，用七岁儿童七个溺浸七日七夜后，漉出，晒干用之。食疗云：青蒿，寒。益气长发，能轻身补中，不老明目，煞风毒。捣敷疮上，止血生肉。最早，春便生，色白者是。自然香醋淹为菹，益人。治骨蒸，以小便渍一、两宿，干，末为丸，甚去热劳。

　　又，鬼气，取子为末，酒服之方寸匕。瘥。烧灰淋汁，和锻石煎，治恶疮瘢靥。百一方：治蜂螫人。嚼青蒿敷疮上，即瘥。斗门方治丈夫、妇人劳瘦。青蒿细锉，水三斗，童子小便五升同煎，取二升半去滓，入器中煎成膏，丸如梧桐子大，空心，临卧以温酒吞下二十丸。

　　衍义曰：草蒿，今青蒿也。在处有之，得春最早，人剔以为蔬，根赤叶香。今人谓之青蒿，亦有所别也。但一类之中，又取其青色者。陕西、绥、银之间有青蒿。在蒿丛之间，时有一、两棵，迥然青色，土人谓之为香蒿。茎、叶与常蒿一同，但常蒿色淡青，此蒿色深青，犹青，故气芬芳。恐古人所用以深青者为胜，不然，诸蒿何尝不青。

　　卷第十

　　旋复花

　　旋复花　味咸、甘，温、微冷利，有小毒。主结气胁下满，惊悸，除水，去五脏间寒热，补中下气，消胸上痰结，唾如胶漆，心胁痰水，膀胱留饮，风气湿痹，皮间死肉，目中眵（音嗤） （音蔑），利大肠，通血脉，益色泽。一名戴椹，一名金沸草，一名盛椹。其根主风湿。生平泽川谷。五月采花，日干，二十日成。

　　陶隐居云：出近道下湿地，似菊花而大。又别有旋 根，出河南，来北国亦有，形似芎，唯合旋 膏用之，余无所入，非此旋复花根也。唐本注云：旋复根在中品。陶云：苗似姜，根似高良姜而细，此是山姜。证，不是旋复根。今复道从北国来，似芎 ，芎 与高良姜全仿佛尔。臣禹锡等谨按蜀本图经云：旋复花，叶似水苏，花黄如菊。今所在皆有，六月至九月采花。药性论云：旋复花，使，味甘，无毒。主肋胁气下，寒热水肿，主治膀胱宿水，去逐大腹，开胃，止呕逆不下食，尔雅云： ，盗庚。注：旋复似菊，疏： ，一名盗庚也。

　　萧炳云：旋（平声）复用花， （音福）旋（徐愿反）用根。日华子云：无毒。明目，治头风，通血脉。叶止金疮血。

　　图经曰：旋复花，生平泽川谷，今所在有之。二月以后生苗，多近水旁，大似红蓝而无刺，长一、二尺以来，叶如柳，茎细。六月开花如菊花，小铜钱大，深黄色。上党田野人呼为金钱花，七月、八月采花。曝干，二十日成。今近都人家园圃所莳金钱花，花、叶并如上说，极易繁盛，恐即经旋复也。张仲景治伤寒汗下后，心下痞坚，噫气不除，有七物旋复代赭汤。

　　杂治妇人，有三物旋复汤。胡洽有除痰饮在两胁胀满等旋复花丸，用之尤多。

　　雷公云：凡采得后，去裹花蕊壳皮并蒂子，取花蕊蒸，从巳至午，晒干用。外台秘要：救急续断筋法：取旋复花草根净洗土捣，量疮大小敷之。日一、二易，以瘥为度。又方：破斫筋断者。

　　以旋复根捣汁沥疮中，仍用滓封疮上，十五日，即断筋便续。此方出苏景中家獠奴用，效。

　　经验后方：治中风及壅滞。以旋复花洗尘令净，捣末，炼蜜丸如桐子大。夜卧以茶汤下五丸至七丸、十丸。梅师方：治金疮止血，捣旋复花苗敷疮上。

　　衍义曰：旋复花，叶如大菊，又如艾蒿。八、九月有花，大如梧桐子，花淡黄绿，繁茂，圆而覆下，亦一异也。其香过于菊，行痰水，去头目风。其味甘、苦、辛，亦走散之药也。其旋花，四月、五月有花，别一种，非此花也。第七卷已具之。

　　卷第十

　　藜芦

　　藜芦　味辛、苦，寒、微寒，有毒。主蛊毒，咳逆，泄痢肠 ，头疡疥瘙恶疮，杀诸虫毒，去死肌，疗哕逆，喉痹不通，鼻中息肉，马刀烂疮。不入汤。一名葱苒，一名葱 （音毯），一名山葱。生泰山山谷。三月采根，阴干。（黄连为之使，反细辛、芍药、五参，恶大黄。）

　　陶隐居云：近道处处有。根下极似葱而多毛。用之只剔取根，微炙之。臣禹锡等谨按蜀本图经云：叶似郁金、秦艽、 荷等，根若龙胆，茎下多毛。夏生冬凋枯。今所在山谷皆有。八月采根，阴干。吴氏云：藜芦，一名葱葵，一名 芦，一名蕙葵。神农、雷公；辛，有毒。

　　歧伯：咸，有毒。季氏：大毒，大寒。扁鹊：苦，有毒。大叶，根小相连。范子曰：藜芦出河东，黄白者善。药性论云：藜芦，使，有大毒。能主上气，去积年脓血，泄痢，治恶风疮疥癣头秃，杀虫。

　　图经曰：藜芦，生泰山山谷，今陕西、山南东西州郡皆有之。三月生苗。叶青，似初出棕心，又似车前。茎似葱白，青紫色，高五、六寸，上有黑皮裹茎，似棕皮。其花肉红色。根似马肠根，长四、五寸许，黄白色。二月、三月采根，阴干。此有二种：一种水藜芦，茎叶大同，只是生在近水溪涧石上，根须百余茎，不中入药用。今用者名葱白藜芦，根须甚少，只是三、二十茎，生高山者为佳。均州土俗亦呼为鹿葱。此药大吐上膈风涎，暗风痫病，小儿 ，用钱匕一字，则恶吐人。又用通顶令人嚏，而古经本草云：疗呕逆，其效未详。今萱草亦谓之鹿葱，其类全别。主疗亦不同耳。

　　雷公云：凡采得去头，用糯米泔汁煮，从巳至未，出，晒干用之。圣惠方：治黑痣生于身面上。用藜芦灰五两，水一大碗，淋灰汁于铜器中盛，以重汤煮令如黑膏，以针微拨破痣处点之，良。不过三遍，神验。千金翼治牙疼。纳藜芦末于牙孔中，勿咽汁，神效。经验后方：治中风不语，喉中如拽锯声，口中涎沫。取藜芦一分，天南星一个，去浮皮，于脐子上陷一个坑子，纳入陈醋二橡斗子，四面用火逼令黄色，同一处捣，再研极细，用生面为丸如赤豆大。每服三丸，温酒下。百一方：治黄胆。取藜芦着灰中炮之，小变色捣为末。水服半钱匕，小吐，不过数服。斗门方治疥癣。用藜芦细捣为末，以生油涂敷之。简要济众：治中风不省人事，牙关紧急者。藜芦一两去芦头，浓煎防风汤浴过，焙干碎切，炒微褐色，捣为末。每服半钱，温水调下，以吐出风涎为效。如人行三里未吐，再服。

　　衍义曰：藜芦，为末，细调，治马疥痒。

　　卷第十

　　钩吻

　　味辛，温，有大毒。主金疮，乳 ，中恶风，咳逆上气，水肿，杀鬼疰蛊毒，破症积，除脚膝痹痛，四肢拘挛，恶疮疥虫，杀鸟兽。一名野葛。折之青烟出者名固活。甚热，不入汤。生傅（音附）高山谷及会稽东野。（半夏为之使，恶黄芩。）

　　陶隐居云：五符中亦云钩吻是野葛。言其入口则钩人喉吻。或言：吻作挽字，牵挽人肠而绝之。核（胡革切）事而言，乃是两物。野葛是根，状如牡丹，所生处亦有毒，飞鸟不得集之，今人用合膏服之无嫌。钩吻别是一草。叶似黄精而茎紫，当心抽花，黄色，初生既极类黄精，故以为杀生之对也。或云钩吻是毛莨，此本及后说参错不同，未详云何？又有一物名阴命，赤色，着木悬其子，生山海中，最有大毒，入口能立杀人。唐本注云：野葛生桂州以南，村墟闾巷间皆有。彼人通名钩吻，亦谓苗名钩吻，根名野葛，蔓生。人或误食其叶者皆致死，而羊食其苗大肥，物有相伏如此。若巴豆，鼠食则肥也。陶云：飞鸟不得集之，妄矣。

