<!-- { "loadSidebar": true } -->
　　叶似初生杨柳小团。三月、四月开黄紫花，团圆似杏花，又似芜荑。根似细苦参，皮黄黑，肉黄白色，秋冬采根，阴干。淮甸出者茎圆，高三、四尺，花黄，叶至心亦如百合苗。江南生者叶似芍药。医家用治隐疹风，及风毒脚肿，并煮水热淋，日再三便愈。李绛《兵部手集方》：疗水病，无问年月深浅，虽复脉恶亦主之。大戟、当归、橘皮各一大两切，以水二大升，煮取七合，顿服。利水二、三斗，勿怪。至重，不过再服便瘥。禁毒食一年，水下后更服，永不作。此方出张尚客。

　　雷公云：凡使，勿用附生者，若服冷泄气不禁，即煎荠 子汤解。夫采得后，于槐砧上细锉，与细锉海芋叶拌蒸，从巳至申，去芋叶，晒干用之。太上八帝玄变经大戟必泻。

　　卷第十

　　泽漆

　　泽漆　味苦、辛，微寒，无毒。主皮肤热，大腹水气，四肢面目浮肿，丈夫阴气不足，利大小肠，明目，身轻。一名漆茎，大戟苗也。生泰山川泽。三月三日、七月七日采茎叶，阴干。（小豆为之使，恶薯蓣。）

　　陶隐居云：此是大戟苗，生时摘叶有白汁，故名泽漆，亦能啮人肉。臣禹锡等按蜀本图经云：五月采，日干用。药性论云：泽漆，使，治人肌热，利小便。日华子云：冷，微毒。止疟疾，消痰退热。此即大戟花。川泽中有。茎梗小，有叶花黄，叶似嫩菜，四、五月采之。

　　图经曰：泽漆，大戟苗也。生秦山川泽，今冀州、鼎州、明州及近道亦有之。生时摘叶有白汁出。亦能啮人，故以为名。然张仲景治肺咳上气，脉沉者，泽漆汤主之。泽漆三斤，以东流水五斗，煮取一斗五升，然后用半夏半升，紫参、生姜、白前各五两，甘草、黄芩、人参、桂各三两，八物 咀之，纳泽漆汁中，煎取五升。每服五合，日三，至夜服尽。

　　唐本余：有小毒。逐水，主蛊毒。圣惠方：治十种水气。用泽漆十斤，于夏间取茎、嫩叶，入酒一斗，研汁约二斗，于银锅内，慢火熬如稀饧，即止，瓷器内收。每日空心温酒调下一茶匙，以愈为度。

　　卷第十

　　茵芋

　　茵芋　味苦，温、微温，有毒。主五脏邪气，心腹寒热，羸瘦，如疟状，发作有时，诸关节风湿痹痛，疗久风湿，走四肢，脚弱。一名莞草，一名卑共。生泰山川谷。三月三日采叶，阴干。

　　陶隐居云：好者出彭城，今近道亦有。茎叶状如莽草而细软。取用之皆连细茎。方用甚稀，淮以合疗风酒散。臣禹锡等谨按蜀本图经云：苗高三、四尺，叶似石榴短浓，茎赤。今出华州、雍州。四月采茎、叶，日干。药性论云：茵芋，味苦、辛，有小毒，能治五脏寒热似疟，诸关节中风痹，拘急挛痛，治男子、女人软脚毒风，治温疟发作有时。日华子云：治一切冷风，筋骨怯弱羸颤。入药炙用。出自海盐。形似石南，树生，叶浓，五、六、七月采。

　　图经曰：茵芋，出泰山川谷，今雍州、绛州、华州、杭州亦有之。春生苗，高三、四尺，茎赤。药似石榴而短浓，又似石南叶。四月开细白花，五月结实。三月、四月、七月采叶连细茎，阴干用。或云日干。胡洽治贼风，手足枯痹，四肢拘挛。茵芋酒主之。其方：茵芋、附子、天雄、乌头、秦艽、女萎、防风、防己、踯躅、石南、细辛、桂心各一两，凡十二味切，以绢袋盛，清酒一斗渍之。冬七日，夏三日，春秋五日，药成。初服一合，日三，渐增之，以微痹为度。

　　卷第十

　　赭（音者）魁

　　味甘，平，无毒。主心腹积聚，除三虫。生山谷。二月采。

　　陶隐居云：状如小芋子，肉白皮黄，近道亦有。唐本注云：赭魁，大者如斗，小者如升。

　　药似杜蘅。蔓生草木上。有小毒。陶所说者，乃土卵尔。不堪药用，梁、汉人名为黄独，蒸食之。非赭魁也。臣禹锡等谨按蜀本图经云：苗蔓延生，叶似萝摩，根若菝 ，皮紫黑，肉黄赤，大者轮 如升，小者若拳，今所在有之。据《本经》云无毒。而苏云有小毒。又云陶说者，梁、汉人蒸食之。则无毒明矣。乃陶说为是也。陈藏器云：按土卵，蔓生，根如芋，人以灰汁煮食之，不闻有功也。

　　卷第十

　　贯众

　　贯众　味苦，微寒，有毒。主腹中邪热气，诸毒，杀三虫，去寸白，破症瘕，除头风，止金疮。

　　花疗恶疮，令人泄。一名贯节，一名贯渠，一名百头，一名虎卷，一名扁苻，一名伯萍，一名乐藻。此谓草鸱头。生玄山山谷及冤句少室山。二月、八月采根，阴干。（ 菌为之使。）

　　陶隐居云：近道亦有。叶如大蕨，其根形色毛芒，全似老鸱头。故呼为草鸱头。臣禹锡等谨按尔雅云：泺，贯众。注：叶圆锐，茎毛黑，布地，冬不死，一名贯渠，《广雅》云贯节。

　　赤，曲者名草鸱头，疗头风用之。今所在山谷阴处有之。药性论云：贯众，使。主腹热，赤小豆为使。杀寸白虫。

　　图经曰：贯众，生玄山山谷及冤句少室山，今陕西、河东州郡及荆、襄间多有之，而少有花者。春生苗，赤。叶大如蕨。茎秆三棱。叶绿色似小鸡瓴，又名凤尾草。根紫黑色，形如大瓜，下有黑须毛，又似老鸱。《尔雅》云：泺（舒若切），贯众。郭璞注云：叶圆锐，茎毛黑，布地，冬不死。《广雅》谓之贯节是也。三月采根，晒干。荆南人取根为末，水调服一钱匕，止鼻血有效。

　　卷第十

　　荛（音饶）花

　　味苦、辛，寒、微寒，有毒。主伤寒温疟，下十二水，破积聚大坚症瘕，荡涤肠胃中留癖饮食，寒热邪气，利水道，疗痰饮咳嗽。生咸阳川谷及河南中牟。六月采花，阴干。

　　陶隐居云：中牟者，平时唯从河上来。形似芜花而极细，白色。比来隔绝，殆不可得。

　　唐本注云：此药苗似胡荽，茎无刺，花细，黄色，四月、五月收，与芜花全不相似也。臣禹锡等谨按蜀本图经云：苗高二尺许，生岗原上，今所在有之，见用雍州者好。药性论云：荛花，使。治咳逆上气，喉中肿满，疰气蛊毒， 癖气块，下水肿等。

　　衍义曰：荛花，今京、洛间甚多。张仲景《伤寒论》以荛花治利者，以其行水也。水去则利止，其意如此。然今人用时，当以意斟酌，不可使过与不及也。仍须是有是证者方可用。

　　卷第十

　　牙子

　　牙子　味苦、酸，寒，有毒。主邪气热气，疥瘙恶疡，疮痔，去白虫。一名野狼牙，一名野狼齿，一名野狼子，一名犬牙。生淮南川谷及冤句。八月采根，曝干。中湿腐烂生衣者，杀人。（芜荑为之使，恶地榆、枣肌。）

　　陶隐居云：近道处处有之，其根牙亦似根兽之牙齿也。臣禹锡等谨按蜀本图经云：苗似蛇莓而浓大，深绿色。根萌芽若兽之牙。今所在有之。二月、三月采牙，日干。药性论云：野狼牙，使，味苦，能治浮风瘙痒，杀寸白虫，煎汁洗恶疮。日华子云：杀腹脏一切虫，止赤白痢，煎服。

　　图经曰：牙子，即野狼牙子。生淮南川谷及冤句，今江东、京东州郡多有之。苗似蛇莓而浓大，深绿色。根黑若兽之齿牙，故以名之。三月、八月采根，日干。古方多用治蛇毒。其法：取独茎野狼牙捣，腊月猪脂和以敷上，立瘥。又杨炎《南行方》云：六月以前用叶，以后用根，生咀，以木叶裹之， 火炮令热，用熨疮上，冷即止。张仲景治妇人阴疮亦单用之。

　　圣惠方：治阴疮洗方：用野狼牙五两细锉，水五升煮至三升，温洗之。外台秘要：范汪治寸白虫方：野狼牙五两，捣末，蜜丸如麻子，宿不食，明旦以浆水下一合，服尽瘥。又方：治金疮。野狼牙草茎叶熟捣敷贴之，兼止血。又方：治妇人阴蚀，若中烂伤。野狼牙三两 咀，以水四升煮，去滓，纳苦酒如鸡子一杯。以绵濡汤沥患处，日四、五即愈。千金方：治小儿阴疮，浓煮野狼牙草洗之。又治射工，即水弩子也。以野狼牙叶冬取根，捣令熟敷之。

　　卷第十

　　及己

　　味苦，平，有毒。主诸恶疮疥痂 蚀，及牛马诸疮。

　　陶隐居云：今人多用以合疮疥膏，甚验。唐本注云：此草一茎，茎头四叶，叶隙着白花。

　　好生山谷阴虚软地。根似细辛而黑，有毒。入口使人吐血。今以当杜蘅，非也。疥瘙必须用之。臣禹锡等谨按蜀本图经云：二月采根，日干之。药性论云：及己亦可单用，能治 疥。

　　日华子云：主头疮，白秃，风瘙，皮肤痒虫。可煎汁浸并敷。

　　卷第十

　　羊踯躅

　　羊踯躅　味辛，温，有大毒。主贼风在皮肤中淫淫痛，温疟，恶毒诸痹，邪气鬼疰蛊毒。一名玉支。生太行山川谷及淮南山。三月采花，阴干。

　　陶隐居云：近道诸山皆有之。花、苗似鹿葱，羊误食其叶，踯躅而死，故以为名。不可近眼。唐本注云：玉支、踯躅一名。陶于栀子注云：是踯躅子，名玉支非也。花亦不似鹿葱，正似旋 花，色黄者也。今注其苗树生高三、四尺，叶似桃叶，花似山石榴。臣禹锡等谨按蜀本图经云：树生高二尺，叶似桃叶，花黄似瓜花。三月、四月采花，日干。今所在有之。药性论云：羊踯躅，恶诸石及面，不入汤服也。

　　图经曰：羊踯躅，生太行山川谷及淮南山，今所在有之。春生苗似鹿葱。叶似红花，茎三、四尺。夏开花似凌霄、山石榴、旋 辈，而正黄色，羊误食其叶，则踯躅而死，故以为名。三月、四月采花，阴干。今岭南、蜀道山谷遍生。皆深红色如锦绣。然或云此种不入药。古大方多用踯躅。如胡洽治时行赤散，及治五嗽四满丸之类，及治风诸酒方皆杂用之。又治百病风湿等，鲁王酒中亦用踯躅花。今医方挪脚汤中多用之。南方治蛊毒下血，有踯躅花散，甚胜。

　　三种海药余

　　卷第十

　　瓶香

　　谨按陈藏器云：生海山谷，草之状也。味寒，无毒。主天行时气，鬼魅邪精等。

　　宜烧之。又于水煮，善洗水肿浮气，与土姜、芥子等煎浴汤，治风疟，甚验色。

　　卷第十

　　钗子股

　　谨按陈氏云：生岭南及南海诸山。每茎三十根，状似细辛，味苦，平，无毒。主解毒痈疽，神验。忠、万州者佳。草茎功力相似，以水煎服。缘岭南多毒，家家贮之。

　　卷第十

　　宜南草

　　谨按《广州记》云：生广南山谷。有荚长二尺许，内有薄片似纸，大小如蝉翼，主邪。小男女以绯绢袋盛一片，佩之臂上，辟恶止惊。此草生南方，故作南北字。今人多以男女字，非也。宜男草者，即萱草是。

　　二十五种陈藏器余

　　卷第十

　　（音挈）车香

