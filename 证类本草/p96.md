<!-- { "loadSidebar": true } -->
　　味辛，温。主鬼气，去臭及虫鱼蛀 。生彭城。高数尺，白花。《尔雅》曰：车，KT （音乞）舆。郭注云：香草也。《广志》云：黄叶白花也。

　　海药按《广志》云：生海南山谷。陈氏云：生徐州。微寒，无毒。主霍乱，辟恶气，衣甚好。《齐民要术》云：凡诸树木蛀者，煎此香冷淋之，善辟蛀 也。

　　卷第十

　　朝生暮落花

　　主恶疮疽 ，疥痈蚁 等。并目干。末和生油涂之。生粪秽处，头如笔，紫色，朝生暮死，小儿呼为狗溺台，又名鬼笔菌。从地出者，皆主疮疥。牛粪上黑菌尤佳。更有烧作灰地，经秋雨生菌重台，名仙人帽，大主血。

　　卷第十

　　冲洞根

　　味苦，平，无毒。主热毒，蛇、犬、虫、痈疮等毒。功用同陈家白药。苗蔓不相似，岭南恩州，取根，阴干。

　　海药谨按《广州记》云：生岭南及海隅。苗蔓如土瓜，根相似，味辛，温，无毒。主一切毒瓦斯及蛇伤。并取其根磨服之。应是着诸般毒，悉皆吐出。

　　卷第十

　　井口边草

　　主小儿夜啼，着母卧席下，勿令母知。

　　卷第十

　　豚耳草

　　主溪毒射工。绞取汁服，滓敷疮止血。

　　百一方：豚耳多种，未知何是？菘菜白叶亦名豚耳。颜氏家训：马苋一名豚耳，马齿苋也。

　　卷第十

　　灯花末

　　敷金疮止血生肉，令疮黑。今烛花落有喜事。不尔，得钱之兆也。

　　卷第十

　　千金KT草

　　主蛇蝎虫咬等毒。取草捣敷疮上，生肌止痛。生江南，高二、三尺也。

　　卷第十

　　断罐草

　　主疔疮。合白牙 （耻六反）羊啼菜也菜、青苔、半夏、地骨皮、蜂窠、小儿发、绯帛并等分作灰。五月五日和诸药末服一钱匕，疔根出也。

　　卷第十

　　野狼杷草

　　野狼杷草　秋穗子并染皂，黑人鬓发，令人不老。生山道旁。

　　图经曰：野狼杷草，主疗丈夫血痢，不疗妇人。若患积年疳痢即用其根，俗间频服有效。

　　患血痢者。取草二斤捣绞取汁一小升，纳白面半鸡子许和之，调令匀，空腹顿服之。极重者不过三服。若无生者，但收取苗阴干，捣为散。患痢者取散一方寸匕，和蜜水半盏服之。臣禹锡等谨按野狼杷草出近世，古方未见其用者。虽陈藏器尝言其黑人鬓发，令不老。生道旁。然未甚详悉。太宗皇帝御书，记其主疗甚为精至，谨用书于《本草图经》外类篇首云。

　　卷第十

　　百草灰

　　主腋臭及金疮。五月五日采。露取之一百种阴干。烧作灰，以井华水为团，重烧令白，以酽醋和为饼，腋下挟之，干即易。当抽一身痛闷，疮出即止。以水、小便洗之，不过三、两度。又主金疮，止血生肌，取灰和锻石团，烧令白，刮敷疮上。

　　卷第十

　　产死妇人冢上草

　　主小儿醋疮，取之勿回顾，作浴汤洗之，不遇三度，佳。

　　卷第十

　　孝子衫襟灰

　　敷面 。

　　卷第十

　　灵床下鞋履

　　主香港脚。

　　卷第十

　　虻母草

　　叶卷如实，中有血虫，羽化为虻，便能咬人。生塞北。草叶如葵，以叶合和桂，杵为末敷人、马，山行无复虻来。

　　卷第十

　　故蓑衣结

　　烧为灰，和油敷蠼 溺疮，佳。

　　卷第十

　　故炊帚

　　主人面生白驳，以月蚀夜和诸药烧成灰，和苦酒合为泥敷之。

　　卷第十

　　天罗勒

　　主溪毒。挪碎敷之疮上。天罗勒生江南平地。

　　卷第十

　　毛蓼

　　主痈肿疽 瘰 。杵碎纳疮中，引脓血，生肌。亦作汤洗疮，兼濯足治香港脚。生山足，似乌蓼，叶上有毛，冬根不死也。

　　卷第十

　　蛇芮草

　　主蛇虺及毒虫等螫。取根、叶捣敷咬处，当下黄水。生平地。叶似苦杖而小，节赤，高一、二尺，种之辟蛇。又有一种草，茎圆似苎亦敷蛇毒。

　　百一方：东关有草状如苎，茎方节赤，挪敷蛇毒如摘却，亦名蛇 草。二草总能主蛇，未知何者的是。又有鼠 草如菖蒲，出山石上，取根药鼠立死尔。

　　卷第十

　　万一藤

　　主蛇咬。杵筛以水和如泥，敷痈上，藤蔓如小豆。生岭南，亦名万吉。

　　卷第十

　　螺草

　　主痈肿风疹，香港脚肿。捣敷之。亦煮汤洗肿处。藤生石上似螺 ，微有赤色，背有少毛。

　　卷第十

　　继母草

　　主恶疮。杵敷之。生塞北川原。有紫碧花，花有角，角上有刺，蒿之类也。亦名继母藉。

　　卷第十

　　甲煎

　　味辛，平，无毒。主甲疽疮及杂疮难瘥者，虫蜂蛇蝎所螫疼，小儿头疮，吻疮，耳后月蚀疮。并敷之。合诸药及美果花烧成灰，和蜡成口脂，所主与甲煎略同。三年者治虫杂疮及口旁馋疮、甲疽等疮。

　　卷第十

　　金疮小草

　　味甘，平，无毒。主金疮，止血长肌，断鼻中衄血。取叶挪碎敷之。又预和锻石杵为丸，日干，临时刮敷。亦煮服，断血瘀及卒下血。生江南落田野间下湿地，高一、二寸许，如荠叶短，春夏间有浅紫花，长一粳米也。

　　卷第十

　　鬼钗草

　　味苦，平，无毒。主蛇及蜘蛛咬。杵碎敷之。亦杵绞汁服。生池畔。叶有桠，方茎，子作钗脚，着人衣如针，北人呼为鬼针。

　　卷第十一

　　己酉添加衍义

　　卷第十一

　　何首乌

　　何首乌　味苦、涩，微温，无毒。主瘰 ，消痈肿，疗头面风疮，五痔，止心痛，益血气，黑髭鬓，悦颜色。久服长筋骨，益精髓，延年不老。亦治妇人产后及带下诸疾。本出顺州南河县，今岭外，江南诸州皆有。蔓紫，花黄白，叶如薯蓣而不光。生必相对，根大如拳，有赤白二种，赤者雄，白者雌。一名野苗，一名交藤，一名夜合，一名地精，一名陈知白。春夏采。临用之以苦竹刀切，米泔浸经宿，曝干。木杵臼捣之。忌铁。（今附）

　　臣禹锡等谨按日华子云：味甘。久服令人有子。治腹藏宿疾，一切冷气及肠风。此药有雌雄。雄者苗叶黄白，雌者赤黄色。凡修合药须雌雄相合吃，有验。其药本草无名，因何首乌见藤夜交，便即采食有功，因以采人为名耳。又名桃柳藤。

　　图经曰：何首乌，本出顺州南河县，岭外、江南诸州亦有，今在处有之，以西洛、嵩山及南京柘城县者为胜。春生苗，叶叶相对，如山芋而不光泽，其茎蔓延竹木墙壁间。夏秋开黄白花，似葛勒花。结子有棱，似荞麦而细小，才如粟大。秋冬取根，大者如拳，各有五棱瓣，似小甜瓜。此有二种：赤者雄，白者雌。采时乘湿以布帛拭去土后，用苦竹刀切，米泔浸一宿，曝干。忌铁。以木臼杵捣之。一云：春采根，秋采花，九蒸九曝，乃可服。此药本名交藤，因何首乌服而得名。何首乌者，顺州河南县人。祖能嗣，本名田儿，生而阉弱，年五十八，无妻子。一日醉卧野中，见田中藤，两本异生，苗蔓相交，久乃解，解合三、四。田儿心异之，掘根持问乡人，无能名者。遂曝干捣末酒服。七日而思人道，百日而旧疾皆愈。十年而生数男，后改名能嗣。又与子庭服，皆寿百六十岁。首乌服药，亦年百三十岁。唐元和七年，僧文象遇茅山老人，遂传其事。李翱因着方录云：又叙其苗如木 ，光泽，形如桃柳叶，其背偏，独单皆生，不相对。有雌雄者：雌者苗色黄白，雄者黄赤。其生相远，夜则苗蔓交，或隐化不见。春末、夏中、初秋三时，候晴明日兼雌雄采之。烈日曝干。散服酒下，良。采时尽其根，乘润以布帛拭去泥土，勿损皮，密器贮之，每月再曝。凡服偶日，二、四、六、八日是。服讫，以衣覆汗出，导引。尤忌猪、羊血，其叙颇详，故载之。

　　经验方：何首乌，新采者，去皮土后，用铜、竹刀薄切片，上甑如炊饭，蒸下用瓷石锅。

　　忌铁。

　　旁更别烧一锅，常满添水，候药甑气上，逐旋以热水从上淋下，勿令满溢，直候首乌绝无气味，然后取下一匙头汁，白汤亦可，此是药之精英，与常不同。治骨软风，腰膝疼，行履不得，遍身瘙痒。首乌大而有花纹者，同牛膝锉各一斤，以好酒一升，浸七宿，曝干。于木臼内捣末蜜丸，每日空心食前酒下三、五十丸。又方：治诸处皮里面痛。首乌末、姜汁调成膏，痛处以帛子裹之，用火炙鞋底熨之，妙。斗门方治瘰 ，或破不破，以至下胸前者，皆治之。用九真藤取其根如鸡卵大，洗，生嚼，常服。又取叶捣覆疮上，数服即止。其药久服黑发延年。或取其头获之九数者，服之乃仙矣。其叶如杏，其根亦类 子，用之如神。又堪为利术，伏沙子，自有法。一名何首乌，又名赤葛。王氏博济治疥癣，满身作疮，不可治者。何首乌、艾等分，以水煎令浓，于盆内洗之，甚能解痛，生肌肉。何首乌传昔何首乌者，顺州南河县人。祖名能嗣，父名延秀。能嗣常慕道术，随师在山。因醉夜卧山野，忽见有藤二株，相去三尺余，苗蔓相交，久而方解，解了又交。惊讶其异，至旦遂掘其根归。问诸人，无识者。后有山老忽来。示之。答曰：子既无嗣，其藤乃异，此恐是神仙之药，何不服之？遂杵为末，空心酒服一钱。服数月似强健，因此常服，又加二钱。服之经年旧疾皆愈，发乌容少。数年之内，即有子，名延秀，秀生首乌，首乌之名，因此而得。生数子，年百余岁，发黑。

