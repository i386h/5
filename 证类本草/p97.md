<!-- { "loadSidebar": true } -->
　　有李安期者，与首乌乡里亲善，窃得方服，其寿至长，遂叙其事。何首乌，味甘，生温，无毒。茯苓为使。治五痔腰膝之病，冷气心痛，积年劳瘦痰癖，风虚败劣，长筋力，益精髓，壮气驻颜，黑发延年，妇人恶血痿黄，产后诸疾，赤白带下，毒瓦斯入腹，久痢不止，其功不可具述。一名野苗，二名交藤，三名夜合，四名地精，五名首乌。本出虔州，江南诸道皆有之。苗叶有光泽，又如桃李叶，雄苗赤。根远不过三尺。春秋可采，日干。去皮为末，酒下最良。有疾即用茯苓汤下为使。常杵末，新瓷器盛，服之忌猪肉血、无鳞鱼，触药无力。此药形大如拳连珠，其中有形鸟兽山岳之状，珍也。掘得去皮，生吃，得味甘甜，休粮。赞曰：神效助道，着在仙书。雌雄相交，夜合昼疏。服之去谷，日居月诸。返老还少，变安病躯。有缘者遇，传之勿泄，最尔自如。明州刺史李远传录经验：何首乌所出顺州南河县、韶州、潮州、恩州、贺州、广州四会县、潘州，以上出处为上。邕州晋兴县、桂州、康州、春州、勒州、高州、循州，以上所出次之。其仙草五十年者如拳大，号山奴，服之一年，髭鬓青黑；一百年如碗大，号山哥，服之一年，颜色红悦；一百五十年如盆大，号山伯，服之一年，齿落重生；二百年如斗栲栳大，号山翁，服之一年，颜如童子，行及奔马；三百年如三斗栲栳大，号山精，服之一年延龄，纯阳之体，久服成地仙。

　　衍义曰：何首乌，兼黑髭鬓，与罗卜相恶，令人髭鬓早白，治肠风热多用。

　　卷第十一

　　商陆

　　商陆　味辛、酸，平，有毒。主水胀疝瘕痹，熨除痈肿，杀鬼精物，疗胸中邪气，水肿，痿痹，腹满洪直，疏五脏，散水气。如人形者有神。一名 根，一名夜呼。生咸阳川谷。

　　陶隐居云：近道处处有。方家不甚干用，疗水肿，切生根杂生鲤鱼煮作汤。道家乃散用及煎酿，皆能去尸虫，见鬼神。其实亦入神药。花名 花，尤良。唐本注云：此有赤白二种，白者入药用，赤者见鬼神，甚有毒，但贴肿处用。若服之伤人，乃至痢血不已而死也。今注商陆，一名白昌，一名当陆。臣禹锡等谨按蜀本图经云：叶大如牛舌而浓脆，有赤花者根赤，白花者根白。今所在有之。二月、八月采根，日干。尔雅云： ，马尾。注《广雅》曰：马尾，商陆。本草云：别名 。今关西亦呼为 ，江东呼为当陆。《释文》云：如人形者有神。药性论：云当陆，使，忌犬肉，味甘，有大毒。能泻十种水病，喉痹不通，薄切醋熬，喉肿处处敷之瘥。日华子云：白章陆，味苦，冷，得大蒜良。通大小肠，泻蛊毒，堕胎， 肿毒，敷恶疮。赤者有毒。

　　图经曰：商陆俗名章柳根，生咸阳山谷，今处处有之，多生于人家园圃中。春生苗，高三、四尺，叶青如牛舌而长。茎青赤，至柔脆。夏秋开红紫花，作朵。根如芦菔而长，八月、九月内采根，曝干。其用归表。古方术家多用之，亦可单服。五月五日采根，竹 盛，挂屋东北角阴干百日，捣筛，井华水调服，云神仙所秘法。喉中卒被毒瓦斯攻痛者。切根炙令热，隔布熨之，冷辄易，立愈。其花，主人心昏塞，多忘喜误。取花阴干百日，捣末。日暮水服方寸匕，卧思念所欲事，即于眼中自觉。《尔雅》谓之 ，《广雅》谓之马尾，《易》谓之苋陆，皆谓此商陆也。然有赤、白二种，花赤者根赤，花白者根白。赤者不入药，服食用白者。又一种名赤菖，苗、叶绝相类。不可用，服之伤筋消肾，须细辨之。

　　雷公云：凡使，勿用赤菖。缘相似，其赤菖花、茎有消筋肾之毒，故勿饵。章陆花白，年多后仙人采之用作脯，可下酒也。每修事，先以铜刀刮去上皮了，薄切，以东流水浸两宿，然后漉出，架甑蒸，以豆叶一重了，与章陆一重，如斯蒸从午至亥，出，仍去豆叶曝干了，细锉用。若无豆叶，只用豆代之。外台秘要：治水气。商陆根白者去皮，切如小豆许，一大盏，以水三升，煮取一以上。烂即取粟米一大盏煮成粥。仍空心服，若一日两度服即恐利多，每日服一顿即微利，不得杂食。又方：治瘰 、喉痹卒攻痛。捣生章陆根，捻作饼子，置瘰 上，以艾炷于药上灸三、四壮。千金髓：治水气浮肿。白菖六两，取汁半合，和酒半升，看大小相度与服，当利下水瘥。又方：卒暴症，肿中有物如石，痛刺啼呼，若不治，百日死。多取商陆根捣汁，或蒸之，以布藉腹上，安药勿覆，冷复易，昼夜勿息。经验方：治水疾。樟柳去粗皮，薄切曝干为末，用黄颡鱼三头，大蒜三瓣，绿豆一合，以水一大碗同煮，豆烂为度，先将豆任意吃了，却以汁调药末一钱匕，其水化为清气消。梅师方：治水肿不能服药。商陆一升，羊肉六两，以水一斗煮取六升，去滓，和肉、葱、豉作 ，如常法食之，商陆白者妙。孙真人食忌主一切热毒肿。章陆根和盐少许敷之，日再易。又方：主疮中毒。切章陆根汁，热布裹熨之，冷即易。斗门方治脚软。用章柳根细切如小豆大，煮令熟，更入绿豆同烂煮为饭。每日如此修事服饵，以瘥为度。其功最效。张文仲：治石痈坚如石，不作脓者。生章陆根捣擦之，燥即易，取软为度。

　　卷第十一

　　威灵仙

　　威灵仙　味苦，温，无毒。主诸风，宣通五脏，去腹内冷滞，心膈痰水，久积症瘕， 癖气块，膀胱宿脓恶水，腰漆冷疼，及疗折伤。一名能消。久服之无温疫疟。出商州上洛山及华山并平泽，不闻水声者良。生先于众草，茎方，数叶相对。花浅紫。根生稠密，岁久益繁，冬月丙丁戊己日采，忌茗。（今附）

　　臣禹锡等谨按蜀本云：九月末至十二月采，阴干。余月并不堪采。

　　图经曰：威灵仙，出商州上洛山及华山并平泽，今陕西州军等及河东、河北、京东、江湖州郡或有之。初生比众草最先，茎梗如钗股，四棱。叶似柳叶，作层，每层六、七叶，如车轮，有六层至七层者。七月内生花，浅紫或碧白色。作穗似莆台子，亦有似菊花头者。实青，根稠密多须似谷，每年亦朽败，九月采根，阴干。仍以丙丁戊己日采，以不闻水声者佳。唐正元中，嵩阳子周君巢作《威灵仙传》云：先时，商州有人重病，足不履地者数十年，良医殚技莫能疗，所亲置之道旁，以求救者，遇一新罗僧见之，告曰：此疾一药可活，但不知此土有否？因为之入山求索，果得，乃威灵仙也。使服之，数日能步履。其后山人邓思齐知之，遂传其事。崔元亮《海上方》着其法云：采得，阴干月余，捣筛。温清酒和二钱匕，空腹服之。如人本性杀药，可加及六钱匕。利过两行则减之，病除乃停服。其性甚善，不触诸药，但恶茶及面汤，以甘草、栀子代饮可也。

　　唐本云：腰肾脚膝积聚，肠内诸冷病，积年不瘥者，服之无不立效。出商州洛阳县，九月末至十二月采，阴干。余月并不堪采。每年旁引，年深转茂，根苗渐多，经数年亦折败。千金方：治腰脚痛。威灵仙为末，空心温酒调下钱匕，逐日以微利为度。经验方：治大肠久冷。威灵仙蜜丸桐子大，于一更内，生姜汤下十丸至二十丸。又方：治腰脚。威灵仙一斤洗干，好洒浸七日，为末，面糊丸桐子大，以浸药酒下二十丸。集验方：治肾脏风壅积，腰膝沉重，威灵仙末，蜜和丸桐子大。初服温酒下八十丸。平明微利恶物，如青浓胶，即是风毒积滞也。如未利，夜再服一百丸。取下后，吃粥药补之。一月仍常服温补药。孙兆放杖丸同。崔氏海上集：威灵仙去众风，通十二经脉，此药朝服暮效，疏宣五脏冷脓宿水变病，微利不泻人。服此四肢轻健，手足温暖，并得清凉。时商州有人患重足不履地，经十年不瘥。忽遇新罗僧见云：此疾有药可理。遂入山求之，遣服数日，平复，后留此药名而去。此药治丈夫、妇人中风不语，手足不随，口眼 斜，筋骨节风，胎风头风，暗风心风，风狂人，伤寒头痛，鼻清涕，服经二度，伤寒即止，头旋目眩，白瘕风，极治大风，皮肤风痒，大毒又热毒风疮，深治劳疾，连腰骨节风，绕腕风，言语涩滞，痰积，宣通五脏，腹内宿滞，心头痰水，膀胱宿脓，口中涎水，好吃茶滓，手足顽痹，冷热气壅，腰膝疼痛，久立不得，浮气瘴气，憎寒壮热，头痛尤甚，攻耳成脓而聋。又冲眼赤，大小肠秘，服此立通。饮食即住，黄胆，黑疸，面无颜色，瘰遍项，产后秘涩概腰痛，曾经损坠，心痛，注气隔气，冷气攻冲，肾脏风壅，腹肚胀满，头面浮肿，注毒脾、肺气，痰热咳嗽气急，坐卧不安，疥癣等疮，妇人月水不来，动经多日，血气冲心，阴汗盗汗，鸦臭秽甚，气息不堪，勤服威灵仙，更用热汤，尽日频洗，朝以苦唾调药涂身上内外，每日一次，涂之当得平愈。孩子无辜，令母含药灌之，痔疾秘涩，气痢绞结，并皆治之。威灵仙一味洗焙为末，以好酒和令微湿，入在竹筒内，牢塞口，九蒸九曝。如干，添酒重洒之，以白蜜和为丸如桐子大，每服二十至三十丸，汤酒下。

　　衍义曰：威灵仙，治肠风。根性快，多服疏人五脏真气。

　　卷第十一

　　牵牛子

　　牵牛子　味苦，寒，有毒。主下气，疗脚满水肿，除风毒，利小便。

　　陶隐居云：作藤生，花状如 豆，黄色。子作小房，实黑色，形如球子核。比来服之，以疗脚满气急，得小便利，无不瘥。此药始出田野，人牵牛易药，故以名之。又有一种草，叶上有三白点，俗因以名三白草。其根以疗脚下气，亦甚有验。唐本注云：此花似旋 花，作碧色，又不黄，不似扁豆。其三白草，有三黑点，非白也，古人秘之，隐黑为白尔。陶不见，但闻而传之，谓实白点。（今注）此药蔓生，花如鼓子花而稍大，作碧色，子有黄壳作小房，实黑，稍类荞麦。比来服之，以疗脚肿满，气急，利水道，无不瘥者。臣禹锡等谨按蜀本图经云：苗蔓生，花碧色，子若荞麦，三棱黑色。九月以后收子。所在有之。药性论云：牵牛子，使，味甘，有小毒。能治 癖气块，利大小便，除水气虚肿，落胎。日华子云：味苦、，得青木香、干姜良。取腰痛，下冷脓，泻蛊毒药，并一切气壅滞。

　　图经曰：牵牛子，旧不着所出州土，今处处有之。二月种子，三月生苗，作藤蔓绕篱墙，高者或三、二丈。其叶青，有三尖角。七月生花，微红带碧色，似鼓子花而大。八月结实，外有白皮，里作球，每球内有子四、五枚，如荞麦大，有三棱，有黑白二种，九月后收之。又名金铃。段成式《酉阳杂俎》云：盆甑草即牵牛子也。秋节后断之，状如盆甑，其中子似龟，蔓如山芋，即此也。

