<!-- { "loadSidebar": true } -->
　　发汗若吐下者、若亡血无津液者，而阴阳自和必愈。夫下后发汗，其人小便不利，此亡津液，勿治，其小便利，必自愈。阳已虚，尺中弱者，不可发其汗也。咽干者，不可发其汗也。伤寒病，脉弦细，头痛而发热，此为属少阳。少阳不可发汗，发汗则 语，为属胃。胃和则愈，不和则烦而悸。少阴病，脉细沉而微，病在里，不可发其汗。少阴病，脉微，亦不可发汗，无阳故也。阳已虚，尺中弱涩者，复不可下。太阳病，发热而恶寒，热多而寒少，脉微弱，则无阳，不可发其汗；脉浮，可发其汗。发热自汗出而不恶寒，关上脉细数，不可吐。若诸四逆厥者，不可吐，虚家亦然。寒多热少，可吐者，此谓痰多也。治疟亦如之。头项不强痛，其寸脉微浮，胸中 牢，气上冲喉咽不得息，可吐之。治伤寒欲下之，切其脉牢，牢实之脉，或不能悉解，宜摸视手掌， 汗湿者，便可下矣。若掌不汗，病虽宜下，且当消息，温暖身体，都皆津液通，掌亦自汗，下之即了矣。太阴之为病，腹满吐食，不可下，下之益甚，时腹自痛。下之，胸下结牢，脉浮，可发其汗。阳明病，心下牢满，不可下，下之遂利，杀人，不可不审，不可脱尔，祸福正在于此。

　　太阳与少阳并病，心下牢，头项强眩，不可下。三阳合病，腹满身重，大小便调，其脉浮牢而数，渴欲饮水，此不可下。其汤熨针石，别有正方，补养宣导，今附于后。

　　《养生方·导引法》云：端坐生腰，徐徐以鼻纳气，以右手持鼻，徐徐闭目吐气。治伤寒头痛洗洗，皆当以汗出为度。

　　又云：举左手，顿左足，仰掌，鼻纳气四十息止，除身热背痛。

　　卷之七　伤寒病诸候上（凡三十三论）

　　二、伤寒发汗不解候

　　伤寒初一日至二日，病在皮肤，名为在表。表者阳也，法宜发汗。今发汗而不解者，此是阳不受病。阳受病者，其人身体疼痛，发热而恶寒，敕啬拘急，脉洪大者，有此证候，则为病在表，发汗则愈。若但烦热，不恶寒，身不疼痛，此为表不受病，故虽强发其汗，而不能解也。

　　卷之七　伤寒病诸候上（凡三十三论）

　　三、伤寒取吐候

　　伤寒大法，四日病在胸膈，当吐之愈。有得病二、三日，便心胸烦闷，此为毒瓦斯已入，有痰实者，便宜取吐。

　　卷之七　伤寒病诸候上（凡三十三论）

　　四、中风伤寒候

　　中风伤寒之状，阳浮而阴弱。阳浮热自发，阴弱汗自出，啬啬恶寒，淅淅恶风，吸吸发热，鼻鸣干呕，此其候也。

　　太阳病中风，以火劫发其汗，邪风被火热，血气流溢失常，两阳相熏灼，其身发黄。阳盛即欲衄；阴虚则小便难。阴阳俱虚竭，身体则枯燥，但头汗出，齐颈而还。腹满微喘，口干咽烂，或不大便，久则 言，甚者至哕，手足躁扰，寻衣摸床。小便利者，其人可治。

　　阳明中风，口苦而咽干，腹满微喘，发热恶寒，脉浮紧，若下之则腹满，小便难。阳明病，能食为中风；不能食，为中寒。

　　少阳中风，两耳无闻，目赤，胸中满而烦，不可吐之，吐之则悸而惊。

　　太阴中风，四肢烦疼，其脉阳微阴涩而长，为欲愈。

　　少阴中风，其脉阳微阴浮，为欲愈。

　　厥阴中风，其脉微浮，为欲愈；不浮，为未愈。

　　卷之七　伤寒病诸候上（凡三十三论）

　　五、伤寒一日候

　　伤寒一日，太阳受病，太阳者，膀胱之经也，为三阳之首，故先受病。其脉络于腰脊，主于头项。故得病一日，而头项背膊腰脊痛也。

　　卷之七　伤寒病诸候上（凡三十三论）

　　六、伤寒二日候

　　伤寒二日，阳明受病。阳明者，胃之经也，主于肌肉，其脉络鼻入目。故得病二日，肉热鼻干，不得眠也。诸阳在表，表始受病，在皮肤之间，可摩膏、火炙，发汗而愈。

　　卷之七　伤寒病诸候上（凡三十三论）

　　七、伤寒三日候

　　伤寒三日，少阳受病。少阳者，胆之经也，其脉循于胁，上于颈耳。故得病三日，胸胁热而耳聋也。三阳经络始相传，病未入于脏，故皆可汗而解。

　　卷之七　伤寒病诸候上（凡三十三论）

　　八、伤寒四日候

　　伤寒四日，太阴受病。太阴者，脾之经也，为三阴之首。是故三日以前，阳受病讫，传之于阴，而太阴受病焉。其脉络于脾，主于喉嗌。故得病四日，腹满而嗌干也。其病在胸膈，故可吐而愈。

　　卷之七　伤寒病诸候上（凡三十三论）

　　九、伤寒五日候

　　伤寒五日，少阴受病。少阴者，肾之经也，其脉贯肾络肺，系于舌。故得病五日，口热舌干，渴而引饮也。其病在腹，故可下而愈。

　　卷之七　伤寒病诸候上（凡三十三论）

　　十、伤寒六日候

　　伤寒六日，厥阴受病。厥阴者，肝之经也，其脉循阴器，络于肝。故得病六日，烦满而囊缩也。此则阴阳俱受病，毒瓦斯在胃，故可下而愈。

　　卷之七　伤寒病诸候上（凡三十三论）

　　十一、伤寒七日候

　　伤寒七日，病法当小愈，阴阳诸经，传病竟故也。今七日以后，病反甚者，欲为再经病也。再经病者，是阴阳诸经络，重受病故也。

　　卷之七　伤寒病诸候上（凡三十三论）

　　十二、伤寒八日候

　　伤寒八日，病不解者，或者诸阴阳经络重受于病，或因发汗吐下之后毒瓦斯未尽，所以病证犹有也。

　　卷之七　伤寒病诸候上（凡三十三论）

　　十三、伤寒九日以上候

　　伤寒九日以上病不除者，或初一经受病，即不能相传；或已传三阳讫，而不能传于阴，致停滞累日，病证不罢者；或三阳三阴传病已竟，又重感于寒，名为两感伤寒，则腑脏俱病，故日数多而病候改变。

　　卷之七　伤寒病诸候上（凡三十三论）

　　十四、伤寒咽喉痛候

　　伤寒病过经而不愈，脉反沉迟，手足厥逆者，此为下部脉不至，阴阳隔绝，邪客于足少阴之络。毒瓦斯上熏，故咽喉不利，或痛而生疮。

　　卷之七　伤寒病诸候上（凡三十三论）

　　十五、伤寒斑疮候

　　伤寒病证在表，或未发汗，或经发汗未解，或吐下后而热不除，此毒瓦斯盛故也。毒既未散，而表已虚，热毒乘虚出于皮肤，所以发斑疮隐轸如锦文，重者，喉口身体皆成疮也。

　　卷之七　伤寒病诸候上（凡三十三论）

　　十六、伤寒口疮候

　　夫伤寒，冬时发其汗，必吐利，口中烂生疮，以其表里俱热，热不已，毒瓦斯熏上焦故也

　　卷之七　伤寒病诸候上（凡三十三论）

　　十七、伤寒豌豆疮候

　　伤寒势毒瓦斯盛，多发 疮，其疮色白或赤，发于皮肤，头作瘭浆，戴白脓者，其毒则轻；有紫黑色作根，隐隐在肌肉里，其毒则重。甚者，五内七窍皆有疮。其疮形如豌豆，故以名焉。

　　卷之七　伤寒病诸候上（凡三十三论）

　　十八、伤寒豌豆疮后灭瘢候

　　伤寒病发豌豆疮者，皆是热毒所为。所病折则疮愈，而毒瓦斯尚未全散，故疮痂虽落，其瘢犹 ，或凹凸肉起，所以宜用消毒灭瘢之药以敷之。

　　卷之七　伤寒病诸候上（凡三十三论）

　　十九、伤寒谬语候

　　伤寒四五日，脉沉而喘满者，沉为在里，而反发其汗，津液越出，大便为难，表虚里实，久久则 语。发汗后，重发其汗，亡阳 语，其脉反和者，不死。阳明病，下血而语者，此为热入血室，但头汗出，当刺期门穴，随其实者而泻之， 然汗出者则愈。病若谵言妄语，身当有热，脉当得洪大，而反手足四厥，脉反沉细而微者，死病也。谵言妄语，身热，脉洪大生；沉细微，手足四逆者死。

　　卷之七　伤寒病诸候上（凡三十三论）

　　二十、伤寒烦候

　　此由阴气少，阳气胜，故热而烦满也。少阴病，恶寒而拳，时自烦，欲去其衣被者，可治也。病脉已解，而反发烦者，病新瘥又强与谷，脾胃气尚弱，不能消谷，故令微烦，损谷即愈。少阴病，脉微细而沉，但欲卧，汗出不烦，欲自吐，五六日，自利后，烦躁不得卧寐者死。发汗后下之，脉平而小烦，此新虚不胜谷气故也。

　　卷之七　伤寒病诸候上（凡三十三论）

　　二十一、伤寒虚烦候

　　伤寒发汗、吐、下以后，腑脏俱虚，而热气不散，故虚烦也。

　　卷之七　伤寒病诸候上（凡三十三论）

　　二十二、伤寒烦闷候

　　伤寒毒瓦斯攻胃，故烦闷。或服药以后，表不解，心下有水气，其人微呕，热满而烦闷也

　　卷之七　伤寒病诸候上（凡三十三论）

　　二十三、伤寒渴候

　　伤寒渴者，由热气入于脏，流于少阴之经。少阴主肾，肾恶燥，故渴而引饮。厥阴，渴欲饮水者，与之愈。

　　卷之七　伤寒病诸候上（凡三十三论）

　　二十四、伤寒呕候

　　伤寒阳明病，热入胃，与谷气并，故令呕。或已经吐下，虚热在藏，必饮水，水入则胃家虚冷，亦呕也。伤寒发热无汗，呕不能食，而反汗出 然，是为转在阳明。伤寒呕多，虽有阳明证，不可攻也。少阴病，下利，脉微涩，呕而汗出，必数更衣，反少者当温其上，灸之。

　　卷之七　伤寒病诸候上（凡三十三论）

　　二十五、伤寒干呕候

　　此谓热气在于脾胃也。或发汗解后，胃中不和，尚有蓄热，热气上熏，则心下痞结，故干呕。

　　卷之七　伤寒病诸候上（凡三十三论）

　　二十六、伤寒吐逆候

　　伤寒少阴病，其人饮食入口则吐，或心中温温，欲吐不能，当遂吐之。若始得之，手足寒，脉弦迟，此中有寒饮，不可吐也，当温之。病患脉数，数为有热，当消谷引食，反吐者，师发其汗，阳微，膈气虚，脉则为数，数为客阳，不能消谷，胃中虚冷故也。

　　卷之七　伤寒病诸候上（凡三十三论）

　　二十七、伤寒哕候

　　伤寒大吐下之后，极虚，复极汗出者，其水郁以发其汗者，因得哕。所以然者，胃中寒冷故也。伤寒哕而腹满者，视其前后，知何部不利，利之即愈。阳明病能食，下之不解，其人不能食，攻其热必哕，所以哕者，胃中虚冷故也。又病患本虚，伏热在胃，则胸满，胸满则气逆，气逆不可攻其热，攻其热必哕。

　　卷之七　伤寒病诸候上（凡三十三论）

　　二十八、伤寒喘候

　　伤寒太阳病，下之微喘者，外未解故也。夫发汗后，饮水多者必喘，以水停心下，肾气乘心故喘也。以水灌之，亦令喘也。

　　卷之七　伤寒病诸候上（凡三十三论）

　　二十九、伤寒厥候

