<!-- { "loadSidebar": true } -->
　　五十三、伤寒湿候

　　凡得伤寒、时气、热病，腹内有热，又人食少，肠胃空虚，三虫行作求食，食人五脏及下部。 病之候，齿龈无色，舌上尽白，甚者唇里有疮，四肢沉重，忽忽喜眠，如此皆为虫食其肛。肛烂见五脏即死。当数看其上唇内，有疮唾血，唇内如粟疮者，则心内懊，此虫在上，食其五脏；下唇内生疮者，其人不寤，此虫食下部，皆能杀人。

　　卷之八　伤寒病诸候下（凡四十四论）

　　五十四、伤寒下部痛候

　　此由大肠偏虚，毒瓦斯冲于肛门，故下部卒痛，甚者痛如鸟啄。

　　卷之八　伤寒病诸候下（凡四十四论）

　　五十五、伤寒病后热不除候

　　此谓病已间，五脏尚虚，客邪未散，真气不复，故旦暮犹有余热如疟状。此非真实，但客热也。

　　卷之八　伤寒病诸候下（凡四十四论）

　　五十六、伤寒病后渴候

　　此谓经发汗、吐、下以后，腑脏空虚，津液竭绝，肾家有余热，故渴。

　　卷之八　伤寒病诸候下（凡四十四论）

　　五十七、伤寒病后不得眠候

　　夫卫气昼行于阳，夜行于阴。阴主夜，夜主卧，谓阳气尽，阴气盛，则目瞑矣。今热气未散，与诸阳并，所以阳独盛，阴偏虚，虽复病后，仍不得眠者，阴气未复于本故也。

　　卷之八　伤寒病诸候下（凡四十四论）

　　五十八、伤寒病后虚羸候

　　其人血气先虚，复为虚邪所中，发汗、吐、下之后，经络损伤，阴阳竭绝，热邪始散，真气尚少，五脏犹虚，谷神未复，无津液以荣养，故虚羸而生病焉。

　　卷之八　伤寒病诸候下（凡四十四论）

　　五十九、伤寒病后不能食候

　　此由阳明太阴受病，被下之后，其热已除，而脾胃为之虚冷，谷气未复，故不能食也。

　　卷之八　伤寒病诸候下（凡四十四论）

　　六十、伤寒病后虚汗候

　　夫诸阳在表，阳气虚则自汗。心主于汗，心脏偏虚，故其液妄出也。

　　卷之八　伤寒病诸候下（凡四十四论）

　　六十一、伤寒内有瘀血候

　　夫人先瘀结在内，因伤寒病，若热搏于久瘀，则发热如狂；若有寒，则小腹满，小便反利，此为血瘀。宜下之。其脉沉结者，血证谛也。

　　卷之八　伤寒病诸候下（凡四十四论）

　　六十二、伤寒毒攻眼候

　　肝开窍于目。肝气虚，热乘虚上冲于目，故目赤痛；重者生疮翳、白膜、 肉。

　　卷之八　伤寒病诸候下（凡四十四论）

　　六十三、伤寒毒攻手足候

　　此由热毒瓦斯从内而出，循经络攻于手足也。人五脏六腑井荥俞，皆出于手足指，故毒从脏腑而出。

　　卷之八　伤寒病诸候下（凡四十四论）

　　六十四、伤寒毒流肿候

　　人阴阳俱虚，湿毒瓦斯与风热相搏，则荣卫涩，荣卫涩则血气不散，血气不散则邪热致壅，随其经络所生而流肿也。

　　卷之八　伤寒病诸候下（凡四十四论）

　　六十五、伤寒病后香港脚候

　　此谓风毒湿气，滞于肾经。肾主腰脚，今肾既湿，故脚弱而肿。其人小肠有余热，即小便不利，则气上，脚弱而气上，故为香港脚也。

　　卷之八　伤寒病诸候下（凡四十四论）

　　六十六、伤寒病后霍乱候

　　霍乱吐下，利止后，更发热。伤寒其脉微涩，本是霍乱，今是伤寒，却四五日，至阴经上，转入阴当利，本素呕下利者，不治。若其人似欲大便，但反失气而仍不利，是为更属阳明，便必强，二十二日愈。所以然者，经竟故也。下利后盒饭强，强则能食者愈。今反不能食，到后经中颇能食，复过一经能食，过之一日当愈。若不愈者，不属阳明也。恶寒脉浮而后利，利止必亡血。

　　卷之八　伤寒病诸候下（凡四十四论）

　　六十七、伤寒病后疟候

　　病后邪气未散，阴阳尚虚，因为劳事，致二气交争，阴胜则发寒，阳胜则发热，故寒热往来，有时休作，而成疟也。

　　卷之八　伤寒病诸候下（凡四十四论）

　　六十八、伤寒病后渴利候

　　此谓大渴饮水，而小便多也。其人先患劳损，大病之后，肾气虚则热，热乘之则肾燥，肾燥则渴，渴则引水，肾虚则不能制水，故饮水数升，小便亦数升，名曰渴利也。

　　卷之八　伤寒病诸候下（凡四十四论）

　　六十九、伤寒肺痿候

　　大发汗后，因复下之，则亡津液，而小便反利者，此为上虚不能制于下也。虚邪中于肺，肺痿之病也。欲咳而不能，唾浊涎沫，此为肺痿之病也。

　　卷之八　伤寒病诸候下（凡四十四论）

　　七十、伤寒失声候

　　邪客于肺，肺主声而通于气。今外邪与真气相搏，真气虚而邪气胜，故声为之不通也。

　　卷之八　伤寒病诸候下（凡四十四论）

　　七十一、伤寒梦泄精候

　　邪热乘于肾，则阴气虚，阴气虚则梦交通。肾藏精，今肾虚不能制于精，故因梦而泄。

　　卷之八　伤寒病诸候下（凡四十四论）

　　七十二、伤寒劳复候

　　伤寒病新瘥，津液未复，血气尚虚，若劳动早，更复成病，故劳复也。若言语思虑则劳神，梳头澡洗则劳力，劳则生热，热气乘虚还入经络，故复病也。其脉沉紧者，宜下之。

　　卷之八　伤寒病诸候下（凡四十四论）

　　七十三、伤寒病后食复候

　　伤寒病新瘥，及大病之后，脾胃尚虚，谷气未复，若食猪肉、肠、血、肥鱼及油腻物，必大下利，医所不能治也，必至于死。若食饼饵、KT 黍、饴 、HT 、枣、栗诸果脯物，及牢强难消之物，胃气虚弱，不能消化，必更结热。适以药下之，则胃气虚冷，大利难禁。不下之必死，下之亦危，皆难救也。大病之后，多坐此死，不可不慎护也。夫病之新瘥后，但得食糜粥，宁少食乃饥，慎勿饱，不得他有所食，虽思之勿与，引日转久，可渐食羊肉糜若羹，慎不可食猪狗等肉。

　　卷之八　伤寒病诸候下（凡四十四论）

　　七十四、伤寒病后令不复候

　　伤寒病后，多因劳动不节，饮食过度，更发于病，名之为复。复者，谓复病如初也。此由经络尚虚，血气未实，更致于病耳。令预服药及为方法以防之，故云令不复也。

　　卷之八　伤寒病诸候下（凡四十四论）

　　七十五、伤寒阴阳易候

　　阴阳易病者，是男子妇人伤寒病新瘥未平复，而与之交接得病者，名为阴阳易也。其男子病新瘥未平复，而妇人与之交接得病者，名阳易。其妇人得病新瘥未平复，而男子与之交接得病者，名阴易。若二男二女，并不相易。所以呼为易者，阴阳相感，动其毒，度着于人，如换易也。其得病之状，身体重，小腹里急，或引阴中拘挛，热上冲胸，头重不能举，眼内生 ，四肢拘急，小腹 痛，手足拳，皆即死。其亦有不即死者，病苦小腹里急，热上冲胸，头重不欲举，百节解离经脉缓弱，气血虚，骨髓空竭，便恍恍吸吸，气力转少，着床不能摇动，起居仰人，或引岁月方死。

　　卷之八　伤寒病诸候下（凡四十四论）

　　七十六、伤寒交接劳复候

　　夫伤寒病新瘥，未满百日，气力未平复而以房室者，略无不死也。有得此病，愈后六十日，其人已能行射猎，因而房室，即吐涎而死。病虽云瘥，若未平复，不可交接，必小腹急痛，手足拘拳，二时之间亡。《范汪方》云：故督邮顾子献，得病已瘥未健，诣华敷视脉，敷曰：虽瘥尚虚，未平复，阳气不足，勿为劳事也，余劳尚可，女劳即死。临死当吐舌数寸。献妇闻其瘥，从百余里来省之，住数宿止，交接之间，三日死。妇人伤寒，虽瘥未满百日，气血骨髓未牢实，而合阴阳快者，当时乃未即觉恶，经日则令百节解离，经络缓弱，气血虚，骨髓空竭，便恍恍吸吸，气力不足，着床不能动摇，起居仰人，食如故，是其证也。丈夫亦然。其新瘥，虚热未除而快意交接者，皆即死。若瘥后与童男交接者，多不发复，复者，亦不必死。

　　卷之八　伤寒病诸候下（凡四十四论）

　　七十七、伤寒令不相染易候

　　伤寒之病，但人有自触冒寒毒之气生病者，此则不染着他人。若因岁时不和，温凉失节，人感其乖戾之气而发病者，此则多相染易。故须预服药，及为方法以防之。

　　卷之九　时气病诸候（凡四十三论）

　　一、时气候

　　时行病者，是春时应暖而反寒，夏时应热而反冷，秋时应凉而反热，冬时应寒而反温，此非其时而有其气，是以一岁之中，病无长少，率相似者，此则时行之气也。从立春节后，其中无。暴大寒，不冰雪，而人有壮热为病者，此则属春时阳气，发于冬时，伏寒变为温病也。从春分以后至秋分节前，天有暴寒者，皆为时行寒疫也。一名时行伤寒。此是节后有寒伤于人，非触冒之过也。若三月、四月有暴寒，其时阳气尚弱，为寒所折，病热犹小轻也；五月、六月阳气已盛，为寒所折，病热则重也；七月、八月阳气已衰，为寒所折，病热亦小微也。其病与温及暑病相似，但治有殊耳。

　　然得时病，一日在皮毛，当摩膏火炙愈。不解者，二日在肤，法针，服行解散汗出愈。

　　不解，三日在肌，复发汗，若大汗即愈；不解，止勿复发汗也。四日在胸，服藜芦丸微吐愈；若病固，藜芦丸不吐者，服赤豆瓜蒂散，吐已解，视病者尚未了了者，复一法针之当解。

　　不愈者，六日热已入胃，乃与鸡子汤下之愈。百无不如意，但当谛视节度与病耳。

　　食不消病，亦如时行病，俱发热头痛。食病，当速下之；时行病，当待六七日下之。

　　时行病始得，一日在皮，二日在肤，三日在肌，四日在胸，五日入胃，入胃乃可下也。

　　热在胃外而下之，热承虚便入胃，然病要当复下之。不得下，胃中余热致此为病，二死一生。此辈不愈，胃虚热入胃烂。微者赤斑出，五死一生；剧者黑斑出，十死一生。病患有强弱相倍也。

　　若得病无热，但狂言烦躁不安，精神语言与人不相主当者，勿以火迫，但以猪苓散一方寸匕，水和服之，当以新汲井水，强令饮一升，若升半水，可至二升益佳，以指刺喉中吐之，随手愈。不时吐者，此病皆多不瘥，勿以余药治也。不相主当必危。若此病不时以猪苓散吐解之者，其殆速死。亦可先以法针之，尤佳。以病者过日，不以时下之，热不得泄，亦胃烂矣。其汤熨针石，别有正方，补养宣导，今附于后。

　　《养生方·导引法》云：清旦初起，以左右手交互从头上挽两耳，举，又引鬓发，即面气流通，令头不白，耳不聋。

