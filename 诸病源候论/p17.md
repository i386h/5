<!-- { "loadSidebar": true } -->
　　温病四日，太阴受病。太阴者，三阴之首也。三阳受病讫，传入于阴，故毒瓦斯入胸膈之内，其病咽干腹满，故可吐而愈。

　　卷之十　温病诸候（凡三十四论）

　　六、温病五日候

　　温病五日，少阴受病。毒瓦斯入腹，其病口热舌干而引饮，故可下而愈。

　　卷之十　温病诸候（凡三十四论）

　　七、温病六日候

　　温病六日，厥阴受病。毒瓦斯入肠胃，其病烦满而阴缩，故可下而愈。

　　卷之十　温病诸候（凡三十四论）

　　八、温病七日候

　　温病七日，病法当愈，此是三阴三阳传病竟故也。今七日病不除者，欲为再经病也。再经病者，是经络重受病也。

　　卷之十　温病诸候（凡三十四论）

　　九、温病八日候

　　温病八日以上病不解者，或者诸经络重受于病，或经发汗、吐、下之后，毒瓦斯未尽，所以病证不罢也。

　　卷之十　温病诸候（凡三十四论）

　　十、温病九日以上候

　　温病九日以上病不除者，或初一经受病即不能相传，或已传三阳讫而不能传于三阴，所以停滞累日，病证不罢，皆由毒瓦斯未尽，表里受邪，经络损伤，腑脏俱病也。

　　卷之十　温病诸候（凡三十四论）

　　十一、温病发斑候

　　夫人冬月触冒寒毒者，至春始发病，病初在表，或已发汗、吐、下而表证未罢，毒瓦斯不散，故发斑疮。又冬月天时温暖，人感乖戾之气，未即发病，至春又被积寒所折，毒瓦斯不得发泄，至夏遇热，温毒始发出于肌肤，斑烂隐轸如锦文也。

　　卷之十　温病诸候（凡三十四论）

　　十二、温病烦候

　　此由阴气少，阳气多，故身热而烦。其毒瓦斯在于心而烦者，则令人闷而欲呕。若其胃内有燥粪而烦者，则谬语而绕脐痛也。

　　卷之十　温病诸候（凡三十四论）

　　十三、温病狂言候

　　夫病甚则弃衣而走，登高而歌，或至不食数日，逾垣上屋，所上，其非素所能也；病反能者，皆阴阳争而外并于阳。四肢者，诸阳之本也。邪盛则四肢实，实则能登高而歌；热盛于身，故弃衣欲走；阳盛，故妄言骂詈，不避亲戚，大热遍身，狂言而妄闻视也。

　　卷之十　温病诸候（凡三十四论）

　　十四、温病嗽候

　　邪热客于胸腑，上焦有热，其人必饮水，水停心下，则上乘于肺，故令嗽。

　　卷之十　温病诸候（凡三十四论）

　　十五、温病呕候

　　胃中有热，谷气入胃，与热相并，气逆则呕。或吐下后，饮水多，胃虚冷，亦为呕也。

　　卷之十　温病诸候（凡三十四论）

　　十六、温病哕候

　　伏热在胃，令人胸满，胸满则气逆，气逆则哕。若大下后，胃气虚冷，亦令致哕。

　　卷之十　温病诸候（凡三十四论）

　　十七、温病渴候

　　热气入于肾脏，肾脏恶燥，热盛则肾燥，肾燥则渴引饮。

　　卷之十　温病诸候（凡三十四论）

　　十八、温病取吐候

　　温病热发四日，病在胸膈，当吐之愈。有得病一二日，便心胸烦满，为毒已入，兼有痰实，亦吐之。

　　卷之十　温病诸候（凡三十四论）

　　十九、温病变成黄候

　　发汗不解，温毒瓦斯瘀结在胃，小便为之不利，故变成黄，身如橘色。

　　卷之十　温病诸候（凡三十四论）

　　二十、温病咽喉痛候

　　热毒在于胸腑，三焦隔绝，邪客于足少阴之络，下部脉不通，热气上攻喉咽，故痛或生

　　卷之十　温病诸候（凡三十四论）

　　二十一、温病毒攻眼候

　　肝开窍于目，肝气虚，热毒乘虚上冲于目，故赤痛，重者生疮翳也。

　　卷之十　温病诸候（凡三十四论）

　　二十二、温病衄候

　　由五脏热结所为。心主血，肺主气，而开窍于鼻，邪热伤于心，故衄。衄者，血从鼻出

　　卷之十　温病诸候（凡三十四论）

　　二十三、温病吐血候

　　诸阳受邪，热初在表，应发汗而不发，致热毒入深，结于五脏，内有瘀血积，故吐血也

　　卷之十　温病诸候（凡三十四论）

　　二十四、温病下利候

　　风热入于肠胃，故令洞泄。若挟毒，则下黄赤汁及脓血。

　　卷之十　温病诸候（凡三十四论）

　　二十五、温病脓血利候

　　热毒甚者，伤于肠胃，故下脓血如鱼脑，或如烂肉汁，此由温毒瓦斯盛故也。

　　卷之十　温病诸候（凡三十四论）

　　二十六、温病大便不通候

　　脾胃有热积，发汗太过，则津液少，使胃干，结热在内，故大便不通。

　　卷之十　温病诸候（凡三十四论）

　　二十七、温病小便不通候

　　发汗后，津液少，膀胱有结热，移入于小肠，故小便不通也。

　　卷之十　温病诸候（凡三十四论）

　　二十八、温病下部疮候

　　热攻肠胃，毒瓦斯既盛，谷气渐衰，故三虫动作，食人五脏，则下部生疮，重者，肛烂见

　　卷之十　温病诸候（凡三十四论）

　　二十九、温病劳复候

　　谓病新瘥，津液未复，血气尚虚，因劳动早，更生于热，热气还入经络，复成病也。

　　卷之十　温病诸候（凡三十四论）

　　三十、温病食复候

　　凡得温毒病新瘥，脾胃尚虚，谷气未复，若食犬、猪、羊肉并肠、血，及肥鱼HT 脂腻食，此必大下利。下利则不可复救。又禁食饼饵，HT 脍，枣、栗诸生果难消物，则不消化，停积在于肠胃，便胀满结实，大小便不通，因更发热，复成病也。非但杂食，梳头、洗浴诸劳事等，皆须慎之。

　　卷之十　温病诸候（凡三十四论）

　　三十一、温病阴阳易候

　　阴阳易病者，是男子、妇人温病新瘥未平复，而与之交接，因得病者，名为阴阳易也。

　　其男子病新瘥未平复，而妇人与之交接得病者，名阳易。其妇人得病虽瘥未平复，男子与之交接得病者，名阴易。若二男二女，并不相易。所以呼为易者，阴阳相感动，其毒度着于人，如换易也。其病之状，身体热冲胸，头重不举，眼中生眵四肢拘急，小腹 痛，手足拳，皆即死。其亦有不即死者，病苦小腹里急，热上冲胸，头重不欲举，百节解离，经脉缓弱，气血虚，骨髓竭，便恍恍吸吸，气力转少，着床不能摇动，起居仰人，或引岁月方

　　卷之十　温病诸候（凡三十四论）

　　三十二、温病交接劳复候

　　病虽瘥，阴阳未和，因早房室，令人阴肿缩入腹，腹 痛，名为交接之劳复也。

　　卷之十　温病诸候（凡三十四论）

　　三十三、温病瘥后诸病候

　　谓其人先有宿 ，或患虚劳、风冷、积聚、寒疝等疾，因温热病，发汗、吐、下之后，热邪虽退，而血气损伤，腑脏皆虚，故因兹而生诸病。

　　卷之十　温病诸候（凡三十四论）

　　三十四、温病令人不相染易候

　　此病皆因岁时不和，温凉失节，人感乖戾之气而生病，则病气转相染易，乃至灭门，延及外人，故须预服药及为法术以防之。

　　卷之十　疫疠病诸候（凡三论）

　　一、疫疠病候

　　其病与时气、温、热等病相类，皆由一岁之内，节气不和，寒暑乖候，或有暴风疾雨，雾露不散，则民多疾疫。病无长少，率皆相似，如有鬼厉之气，故云疫疠病。

　　《养生方》云：封君达常乘青牛，鲁女生常乘驳牛，孟子绰常乘驳马，尹公度常乘青骡。时人莫知其名字为谁，故曰：欲得不死，当问青牛道士。欲得此色，驳牛为上，青牛次之，驳马又次之。三色者，顺生之气也。云古之青牛者，乃柏木之精也；驳牛者，古之神宗之先也；驳马者，乃神龙之祖也。云道士乘此以行于路，百物之恶精，疫气之厉鬼，将长揖之焉。

　　《养生方·导引法》云：延年之道，存念心气赤，肝气青，肺气白，脾气黄，肾气黑，出周其身，又兼辟邪鬼。欲辟却众邪百鬼，常存心为炎火如斗，煌煌光明，则百邪不敢干之。可以入温疫之中。

　　卷之十　疫疠病诸候（凡三论）

　　二、疫疠疮候

　　热毒盛，则生 疮，疮周匝遍身，状如火疮，色赤头白者毒轻，色黑紫瘀者毒重。亦名豌豆疮。

　　卷之十　疫疠病诸候（凡三论）

　　三、瘴气候

　　夫岭南青草、黄芒瘴，犹如岭北伤寒也。南地暖，故太阴之时，草木不黄落，伏蛰不闭藏，杂毒因暖而生。故岭南从仲春讫仲夏，行青草瘴，季夏讫孟冬，行黄芒瘴。量其用药体性，岭南伤寒，但节气多温，冷药小寒于岭北。时用热药，亦减其锱铢，三分去二。但此病外候小迟，因经络之所传，与伤寒不异。然阴阳受病，会同表里，须明识患源，不得妄攻汤艾。假令宿患痼热，今得瘴毒，毒得热更烦，虽形候正盛，犹在于表，未入肠胃，不妨温而汗之。已入内者，不妨平而下之。假令本有冷，今得温瘴，虽暴壮热烦满，视寒正须温药汗之，汗之不歇，不妨寒药下之。夫下利治病等药在下品，药性凶毒，专主攻击，不可恒服，疾去即止。病若日数未入于内，不可预服利药，药尽胃虚，病必乘虚而进。此不可轻治。治不瘥，成黄胆；黄胆不瘥，为尸疸。尸疸疾者，岭南中瘴气，土人连历不瘥，变成此病，不须治也。岭北客人，犹得斟酌救之。病前热而后寒者，发于阳；无热而恶寒者，发于阴。发于阳者，攻其外；发于阴者，攻其内。其一日、二日，瘴气在皮肤之间，故病者头痛恶寒，腰背强重。若寒气在表，发汗及针必愈。三日以上，气浮于上，填塞心胸，使头痛胸满而闷，宜以吐药，吐之必愈。五日以上，瘴气深结在脏腑，故腹胀身重，骨节烦疼，当下之。或人得病久，方告医，医知病深，病已成结，非可发表解肌，所当问病之得病本末，投药可专根据次第也。

　　卷之十一　疟病诸候（凡十四论）

　　一、疟病候

