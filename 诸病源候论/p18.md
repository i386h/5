<!-- { "loadSidebar": true } -->
　　夏日伤暑，秋必病疟。疟之发以时者，此是邪客于风府，循膂而下。卫气一日一夜常大会于风府，其明日日下一节，故其作也晏。此先客于脊背也，每至于风府则腠理开，腠理开则邪气入，邪气入则病作，此所以日作常晏也。卫气之行风府，日下一节，二十一日下至尾，二十二日入脊内，注于伏冲之脉，其气上行九日出于缺盆之中，其气既上，故其病稍早发。其间日发者，由邪气内薄五脏，横连募原，其道远，其气深，其行迟，不能日作，故间日蓄积乃作。夫卫气每至于风府，腠理而开，开则邪入焉。其卫气日下一节，其气之发也，不当风府，其日作者奈何？然风府无常，卫气之所应，必开其腠理，邪气之所舍，则其病已风之与疟也，相与同类，而风独常在也，而疟特以时休何也？由风气留其处，疟气随经络沉以内薄，故卫气应乃作。阳当陷而不陷，阴当升而不升，为邪所中，阳遇邪则卷，阴遇邪则紧，卷则恶寒，紧则为栗，寒栗相搏，故名疟。弱乃发热，浮乃汗出，旦中旦发，暮中暮发。夫疟，其人形瘦，皮必栗。

　　病疟，以月一日发，当以十五日愈。设不愈，月尽解。

　　足太阳疟，令人腰痛头重，寒从背起，先寒后热，渴，渴止汗出，难已，刺 中出血。

　　足少阳疟，令人身体解倦，寒不甚，热不甚，恶见人，见人心惕惕，然热多汗出甚，刺足少阳。

　　足阳明疟，令人先寒，洒淅洒淅，寒甚久乃热，热去汗出，喜见日光火气乃快然，刺足阳明脚跗上。

　　足太阴疟，令人不乐，好太息，不嗜食，多寒热汗出，病至则善呕，呕已乃衰，即取之。

　　足少阴疟，令人吐呕甚，久寒热，热多寒少，欲闭户而处，其病难止。

　　足厥阴疟，令人腰痛，少腹满，小便不利，如癃状非癃也，数小便，意恐惧，气不足，肠中悒悒，刺足厥阴。

　　肺疟者，令人心寒，寒甚热间，善惊，如有所见者，刺手太阴、阳明。

　　心疟者，令人烦心甚，欲得清水及寒多，寒不甚，热甚，刺手少阴。

　　肝疟，令人色苍苍然，太息，其状若死者，刺足厥阴见血。

　　脾疟者，令人疾寒，腹中痛，热则肠中鸣，鸣已汗出，刺足太阴。

　　肾疟，令人洒洒，腰脊痛宛转，大便难，目眩 然，手足寒，刺足太阳、少阴。

　　胃疟，令人且病也。善饥而不能食，食而支满腹大，刺足阳明、太阴横脉出血。

　　肺病为疟者，乍来乍去，令人心寒，寒甚则热发，善惊，如有所见，此肺疟证也。若人本来语声雄，恍惚尔不亮，拖气用力，方得出言，而反于常人，呼共语，直视不应，虽曰未病，势当不久。此即肺病声之候也。察病观疾，表里相应，根据源审治，乃不失也。

　　心病为疟者，令人心烦，其病欲饮清水多，寒少热甚。若人本来心性和雅，而急卒反于常伦，或言未竟便住，以手剔脚爪，此久必死，祸虽未及，呼曰行尸。此心病声之候也，虚则补之，实则泻之，不可治者，明而察之。

　　肝病为疟者，令人色苍苍然，气息喘闷，战掉，状如死者。若人本来少于悲恚，忽尔嗔怒，出言反常，乍宽乍急，言未竟，以手向眼，如有所思，若不即病，祸必至矣。此肝病声之候也，其人若虚，则为寒风所伤；若实，则为热气所损。阳则泻之，阴则补之。

　　脾病为疟者，令人寒则腹中痛，热则肠中鸣，鸣已汗出。若其人本来少于喜怒，而忽反常， 喜无度，正言鼻笑，不答于人，此是脾病声之候也。不盈旬月，祸必至也。

　　肾病为疟者，令人凄凄然，腰脊痛而宛转，大便涩，自掉不定，手足而寒。若人本来不喜不怒，忽然謇而好 怒，反于常性，此肾已伤，虽未发觉，是其候也。见人未言而前开口笑，还闭口不声，举手闸极腹，此是肾病声之候。虚实表里，浮沉清浊，宜以察之，逐以治之。

　　夫疟脉者自弦，弦数多热，弦迟多寒。弦小紧者，可下之；弦迟者，温药已：脉数而紧者，可发其汗，宜针灸之；脉浮大者，不可针灸，可吐之。

　　凡疟先发如食倾，乃可以治之，过之则失时。

　　卷之十一　疟病诸候（凡十四论）

　　二、温疟候

　　夫温疟与寒疟安舍？温疟者，得之冬中于风寒，寒气藏于骨髓之中，至春则阳气大发，邪气不能出，因遇大暑，脑髓烁，脉肉消释，腠理发泄，因有所用力，邪气与汗偕出。此病藏于肾，其气先从内出之于外，如此则阴虚而阳盛，则热。衰则气复反入，入则阳虚，阳虚则寒矣。故先热而后寒，名曰温疟。

　　疟先寒而后热，此由夏伤于大暑，汗大出，腠理开发，因遇夏气凄沧之水寒，寒之藏于腠理皮肤之中，秋伤于风，则病盛矣。夫寒者，阴气也；风者，阳气也。先伤于寒而后伤于风，故先寒而后热，病以时作，名曰寒疟。先伤于风而后伤于寒，故先热而后寒，亦以时作，名曰温疟。

　　夫病疟六七日，但见热者，温疟矣。

　　卷之十一　疟病诸候（凡十四论）

　　三、疟候

　　夫 疟者，夏伤于暑也。其病秋则寒甚，冬则寒轻，春则恶风，夏则多汗者，然其蓄作有时。以疟之始发，先起于毫毛，伸欠乃作，寒栗鼓颔，腰脊痛，寒去则外内皆热，头痛而渴欲饮，何气使然？此阴阳上下交争，虚实更作，阴阳相移也。阳并于阴，则阴实阳虚，阳明虚则寒栗鼓颔；巨阳虚则腰背头项痛；三阳俱虚，则阴气胜，阴气胜则骨寒而痛，寒生于内，故中外皆寒。阳盛则外热，阴虚则内热，内外皆热，则喘而渴欲饮。此得之夏伤于暑，热气盛，藏之于皮肤之间，肠胃之外，此荣气之所舍。此令汗出空疏，腠理开，因得秋气，汗出遇风乃得之，及以浴，水气舍于皮肤之内，与卫气并居。卫气者，昼日行阳，夜行于阴，此气得阳如外出，得阴如内搏，内外相搏，是以日作。

　　其间日而作者，谓其气之舍深，内搏于阴，阳气独发，阴邪内着，阴与阳争不得出，是以间日而作。

　　卷之十一　疟病诸候（凡十四论）

　　四、间日疟候

　　此由邪气与卫气俱行于风府，而有时相失不相得，故邪气内搏五脏，则道远气深，故其行迟，不能与卫气偕出，是以间日而作也。

　　卷之十一　疟病诸候（凡十四论）

　　五、风疟候

　　夫疟皆生于风。风者，阳气也，阳主热，故卫气每至于风府，则腠理开，开则邪入，邪入则病作。先伤于风，故发热而后寒栗。

　　卷之十一　疟病诸候（凡十四论）

　　六、瘅疟候

　　夫瘅疟者，肺素有热，气盛于身，厥逆上冲，中气实而不外泄，因有所用力，腠理开，风寒舍于皮肤之内，分肉之间而发。发则阳气盛，阳气盛而不衰则病矣。其气不及之阴，故但热而不寒，热气内藏于心，而外舍分肉之间，令人消铄脱肉，故命曰瘅疟。其状，但热不寒，阴气先绝，阳气独发，则少气烦惋，手足热而呕也。

　　卷之十一　疟病诸候（凡十四论）

　　七、山瘴疟候

　　此病生于岭南，带山瘴之气。其状，发寒热，休作有时，皆由山溪源岭嶂湿毒瓦斯故也。

　　其病重于伤暑之疟。

　　卷之十一　疟病诸候（凡十四论）

　　八、痰实疟候

　　痰实疟者，谓患人胸膈先有停痰结实，因成疟病，则令人心下胀满，气逆烦呕也。

　　卷之十一　疟病诸候（凡十四论）

　　九、寒热疟候

　　夫疟者，风寒之气也。邪并于阴则寒，并于阳则热，故发作皆寒热也。

　　卷之十一　疟病诸候（凡十四论）

　　十、往来寒热疟候

　　此由寒气并于阴则发寒，风气并于阳则发热，阴阳二气更实更虚，故寒热更往来也。

　　卷之十一　疟病诸候（凡十四论）

　　十一、寒疟候

　　此由阴阳相并，阳虚则阴胜，阴胜则寒。寒发于内而并于外，所以内外俱寒，故病发但战栗而鼓颔颐也。

　　卷之十一　疟病诸候（凡十四论）

　　十二、劳疟候

　　凡疟积久不瘥者，则表里俱虚，客邪未散，真气不复，故疾虽暂间，小劳便发。

　　卷之十一　疟病诸候（凡十四论）

　　十三、发作无时疟候

　　夫卫气一日一夜大会于风府，则腠理开，腠理开则邪入，邪入则病作。当其时，阴阳相并，随其所胜，故生寒热，故动作皆有早晏者。若腑脏受邪，内外失守，邪气妄行，所以休作无时也。

　　卷之十一　疟病诸候（凡十四论）

　　十四、久疟候

　　夫疟，皆由伤暑及伤风所为，热盛之时，发汗吐下过度，腑脏空虚，荣卫伤损，邪气伏藏，所以引日不瘥，仍故休作也。夫疟岁岁发，至三岁发，连月发不解，胁下有痞，治之不得攻其痞，但得虚其津液。先其时发其汗，服汤已，先小寒者，引衣自温覆汗出，小便自引

　　卷之十二　黄病诸候（凡二十八论）

　　一、黄病候

　　黄病者，一身尽疼，发热，面色洞黄。七、八日后，壮热在里，有血当下之法如肝状。其人少腹内急。

　　若其人眼睛涩疼，鼻骨疼，两膊及项强，腰背急，即是患黄。多大便涩，但令得小便快，即不虑死。不用大便多，多即心腹胀不存。此由寒湿在表，则热蓄于脾胃，腠理不开，瘀热与宿谷相搏，烦郁不得消，则大小便不通，故身体面目皆变黄色。

　　凡黄候，其寸口近掌无脉，口鼻冷气，并不可治也。

　　卷之十二　黄病诸候（凡二十八论）

　　二、急黄候

　　脾胃有热，谷气郁蒸，因为热毒所加，故卒然发黄，心满气喘，命在顷刻，故云急黄也。有得病即身体面目发黄者，有初不知是黄，死后乃身面黄者。其候，得病但发热心战者，是急黄也。

　　卷之十二　黄病诸候（凡二十八论）

　　三、黄汗候

　　黄汗之为病，身体洪肿，发热，汗出不渴，状如风水，汗染衣，色正黄，如柏汁，其脉自沉。此由脾胃有热，汗出而入水中浴，若水入汗孔中，得成黄汗也。

　　卷之十二　黄病诸候（凡二十八论）

　　四、犯黄候

　　有得黄病已瘥，而将息失宜，饮食过度，犯触禁忌，致病发胃，名为犯黄候。

　　卷之十二　黄病诸候（凡二十八论）

　　五、劳黄候

　　脾脏中风，风与瘀热相搏，故令身体发黄。额上黑，微汗出，手足中热，薄暮发，膀胱急，四肢烦，小便自利，名为劳黄。

　　卷之十二　黄病诸候（凡二十八论）

　　六、脑黄候

　　热邪在骨髓，而脑为髓海，故热气从骨髓流入于脑，则身体发黄，头脑痛，眉疼，名为

　　卷之十二　黄病诸候（凡二十八论）

　　七、阴黄候

