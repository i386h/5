<!-- { "loadSidebar": true } -->
　　阳气伏，阴气盛，热毒加之，故但身面色黄，头痛而不发热，名为阴黄。

　　卷之十二　黄病诸候（凡二十八论）

　　八、内黄候

　　热毒瓦斯在脾胃，与谷气相搏，热蒸在内，不得宣散，先心腹胀满气急，然后身面悉黄，

　　卷之十二　黄病诸候（凡二十八论）

　　九、行黄候

　　瘀热在脾脏，但肉微黄而身不甚热，其人头痛心烦，不废行立，名为行黄。

　　卷之十二　黄病诸候（凡二十八论）

　　十、癖黄候

　　气水饮停滞结聚成癖。因热气相搏，则郁蒸不散，故胁下满痛而身发黄，名为癖黄。

　　卷之十二　黄病诸候（凡二十八论）

　　十一、噤黄候

　　心脾二脏有瘀热所为。心主于舌，脾之络脉出于舌下。若身面发黄，舌下大脉起青黑色，舌噤强，不能语，名为噤黄也。

　　卷之十二　黄病诸候（凡二十八论）

　　十二、五色黄候

　　凡人着黄，五种黄皆同。其人至困，冥漠不知东西者，看其左手脉，名手肝脉，两筋中，其脉如有如无。又看近手屈肘前臂上，当有三歧脉，中央者，名为手肝脉；两厢者，名歧脉。看时若肝脉全无，两厢坏，其人十死一生，难可救济。若中央脉近掌三指道有如不绝，其人必不死。脉经三日，渐彻至手掌，必得汗，汗罢必愈。妇人患黄，看右手脉。

　　其人身热，眼青黄，视其瞳子青，脉亦青，面色青者是，其由脾移热于肝，肝色青也。

　　其人身热而发黄赤，视其眼赤，高视，心腹胀满，脉赤便是，此由脾移热于心。心色赤，故其人身热而发赤黄，不可治，治之难瘥。其人身热发黄白，视其舌下白垢生者是，此由脾移热于肺，肺色白也。其人身热发黑黄，视其唇黑眼黄，舌下脉黑者是，此由脾移热于肾，肾色黑也，故其身热而发黑黄也。

　　卷之十二　黄病诸候（凡二十八论）

　　十三、风黄候

　　凡人先患风湿，复遇冷气相搏，则举身疼痛，发热而体黄也。

　　卷之十二　黄病诸候（凡二十八论）

　　十四、因黄发血候

　　此由脾胃大热，热伤于心，心主于血，热气盛，故发黄而动血，故因名为发血。

　　卷之十二　黄病诸候（凡二十八论）

　　十五、因黄发痢候

　　此由瘀热在于脾胃，因而发黄，挟毒即下痢，故名为发痢。

　　卷之十二　黄病诸候（凡二十八论）

　　十六、因黄发痔候

　　此病由热伤于心，心主血，热盛则血随大便而下，名为血痔。

　　卷之十二　黄病诸候（凡二十八论）

　　十七、因黄发癖候

　　夫黄病皆是大热所为。热盛之时，必服冷药，冷药多则动旧癖。

　　卷之十二　黄病诸候（凡二十八论）

　　十八、因黄发病后小便涩兼石淋候

　　黄病后，小便涩，兼石淋，发黄胆，此皆由蓄热所为。热流小肠，小便涩少而痛，下物如沙石也。

　　卷之十二　黄病诸候（凡二十八论）

　　十九、因黄发吐候

　　黄病吐下之后，胃气虚冷，其人宿病有寒饮，故发吐。

　　卷之十二　黄病诸候（凡二十八论）

　　二十、黄胆候

　　黄胆之病，此由酒食过度，腑脏不和，水谷相并，积于脾胃，复为风湿所搏，瘀结不散，热气郁蒸，故食已如饥，令身体面目爪甲及小便尽黄，而欲安卧。

　　若身脉多赤，多黑、多青皆见者，必寒热身痛。面色微黄，齿垢黄，爪甲上黄，黄胆也疸而渴者，其病难治；疸而不渴，其病可治。发于阴部，其人必呕；发于阳部，其人振

　　卷之十二　黄病诸候（凡二十八论）

　　二十一、酒疸候

　　夫虚劳之人，若饮酒多，进谷少者，则胃内生热。因大醉当风入水，则身目发黄，心中懊痛，足胫满，小便黄，面发赤斑。若下之，久久变为黑疸，面目黑，心中如啖蒜齑状，大便正黑，皮肤爪之不仁。其脉浮弱，故知之。

　　酒疸，心中热，欲呕者，当吐之则愈。其小便不利，其候当心中热，足不热，是其证明若腹满欲吐，鼻燥，其脉浮，先吐之，沉弦，先下之。

　　卷之十二　黄病诸候（凡二十八论）

　　二十二、谷疸候

　　谷疸之状，寒热不食，食毕头眩，心忪怫郁不安而发黄，由失饥大食，胃气冲熏所致。

　　阳明病，脉迟，食难用饱，饱则发烦头眩者，必小便难，此欲为谷疸。虽下之，其腹必满，其脉迟故也。

　　卷之十二　黄病诸候（凡二十八论）

　　二十三、女劳疸候

　　女劳疸之状，身目皆黄，发热恶寒，小腹满急，小便难。由大劳大热而交接，交接竟入

　　卷之十二　黄病诸候（凡二十八论）

　　二十四、黑疸候

　　黑疸之状，苦小腹满，身体尽黄，额上反黑，足下热，大便黑是也。夫黄胆、酒疸、女劳疸，久久多变为黑疸。

　　卷之十二　黄病诸候（凡二十八论）

　　二十五、九疸候

　　夫九疸者，一曰胃疸，二曰心疸，三曰肾疸，四曰肠疸，五曰膏疸，六曰舌疸，七曰体疸，八曰肉疸，九曰肝疸。

　　凡诸疸病，皆由饮食过度，醉酒劳伤，脾胃有瘀热所致。其病，身面皆发黄，但立名不

　　卷之十二　黄病诸候（凡二十八论）

　　二十六、胞疸候

　　胞疸之病，小肠有热，流于胞内，故大小便皆如柏汁，此为胞疸。

　　卷之十二　黄病诸候（凡二十八论）

　　二十七、风黄胆候

　　夫风湿在于腑脏，与热气相搏，便发于黄，即小便或赤或白，好卧而心振，面虚黑，名

　　卷之十二　黄病诸候（凡二十八论）

　　二十八、湿疸候

　　湿疸病者，脾胃有热，与湿气相搏，故病苦身体疼，面目黄，小便不利，此为湿疸。

　　卷之十二　冷热病诸候（凡七论）

　　一、病热候

　　夫患热者，皆由血气有虚实。邪在脾胃，阳气有余，阴气不足，则风邪不得宣散，因而生热，热搏于腑脏，故为病热也。

　　诊其脉，关上浮而数，胃中有热；滑而疾者，亦为有热；弱者无胃气，是为虚热。跗阳脉数者，胃中有热，热则消谷引食。跗阳脉粗而浮者，其病难治。若病者苦发热，身体疼痛，此为表有病，其脉自当浮，今脉反沉而迟，故知难瘥；其人不即得愈，必当死，以其病与脉相反故也。其汤熨针石，别有正方，补养宣导，今附于后。

　　《养生方·导引法》云：偃卧，合两膝，布两足而伸腰，口纳气，振腹自极七息。除壮热疼痛，通两胫不随。

　　又云：覆卧去枕，立两足，以鼻纳气四十所，复以鼻出之。极令微气入鼻中，勿令鼻知。除身中热、背痛。

　　又云：两手却据，仰头向日，以口纳气，因而咽之数十。除热、身中伤、死肌。

　　卷之十二　冷热病诸候（凡七论）

　　二、客热候

　　客热者，由人腑脏不调，生于虚热。客于上焦，则胸膈生痰实，口苦舌干；客于中焦，则烦心闷满，不能下食；客于下焦，则大便难，小便赤涩。

　　卷之十二　冷热病诸候（凡七论）

　　三、病冷候

　　夫虚邪在于内，与卫气相搏，阴胜者则为寒。真气去，去则虚，虚则内生寒。

　　视其五官，色白为有寒。诊其脉，迟则为寒；紧则为寒；涩迟为寒；微者为寒；迟而缓为寒；微而紧为寒；寸口虚为寒。其汤熨针石，别有正方，补养宣导，今附于后。

　　《养生方·导引法》云：一足向下踏地，一足长舒向前，极势，手掌四方取势，左右换易四七。去肠冷、腰脊急闷、骨疼，令使血气上下布润。

　　又云：两足相合，两手仰捉两脚，向上急挽，头向后振，极势三七。欲得努足，手两向舒张，身手足极势二七。去窍中生百病、下部虚冷。

　　又云：叉跌，两手反向拓席，渐渐向后，努齐腹向前散气，待大急还放，来去二七。去齐下冷、脚疼、五脏六腑不和。

　　又云：两手向后拓腰，蹙膊极势，左右转身来去三七。去腹肚齐冷，两膊急，胸掖不和。

　　又云：互跪，两手向后，手掌合地，出气向下。始渐渐向下，觉腰脊大闷还上，来去二七。身正，左右散气，转腰三七。去齐下冷闷、解溪内疼痛。

　　卷之十二　冷热病诸候（凡七论）

　　四、寒热候

　　夫阳虚则外寒，阴虚则内热。阳盛则外热，阴盛则内寒。阳者受气于上焦，以温皮肤分肉之间，今寒气在外，则上焦不通，不通则寒独留于外，故寒栗也。阴虚内生热者，有所劳倦，形气衰少，谷气不盛，上焦不行，下脘不通，胃气热，熏胸中，故内热也。阳盛而外热者，上焦不通利，皮肤致密，腠理闭塞不通，卫气不得泄越，故外热也。阴盛而内寒者，厥气上逆，寒气积于胸中而不泻，不泻则温气去，寒独留，则血凝泣，血凝泣则脉不通，其脉不通，脉则盛大以涩，故中寒。阴阳之要，阴密阳固，若两者不和，若春无秋，若冬无夏，因而和之，是谓圣度。故阳强不能密阴气乃绝。

　　因于露风，乃生寒热。凡小骨弱肉者，善病寒热。

　　骨寒热，病无所安，汗注不休。齿本槁，取其少阴于阴股之络；齿爪槁，死不治。诊其脉，沉细数散也。

　　卷之十二　冷热病诸候（凡七论）

　　五、寒热往来候

　　夫寒气并于阴则发寒，阳气并于阳则发热，阴阳二气虚实不调，故邪气更作，寒热往来也。

　　脉紧而数，寒热俱发，必当下乃愈。脉急如弦者，邪入阳明，寒热。脾脉小甚为寒热。

　　《养生方》云：已醉饱食，发寒热也。

　　卷之十二　冷热病诸候（凡七论）

　　六、冷热不调候

　　夫人荣卫不调，致令阴阳痞塞，阳并于上则上热，阴并于下则下冷。上焦有热，或喉口生疮，胸膈烦满；下焦有冷，则腹胀肠鸣，绞痛泄痢。

　　卷之十二　冷热病诸候（凡七论）

　　七、寒热厥候

　　夫厥者，逆也。谓阴阳二气卒有衰绝，逆于常度。若阳气衰于下，则为寒厥；阴气衰于下，则为热厥。

　　热厥之为热也，必起于足下者。阳气起于足五指之表，阴脉者，集于足下而聚于足心故也。故阳气胜则足下热。热厥者，酒入于胃，是络脉满而经脉虚。脾主为胃行其津液，阴气虚则阳气入，阳气入则胃不和，胃不和则精气竭，精气竭则不营其四肢。此人必数醉若饱已入房，气聚于脾中未得散，酒气与谷气相并，热起于内，故遍于身，内热则尿赤。夫酒气盛而悍，肾气有衰，阳气独胜，故手脚为之热。

