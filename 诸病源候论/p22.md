<!-- { "loadSidebar": true } -->
　　此为邪搏于气，气壅不得宣发，是为有余，故咳嗽而上气也。其状，喘咳上气，多涕唾，而面目 肿，气逆也。

　　卷之十四　咳嗽病诸候（凡十五论）

　　五、久咳嗽上气候

　　久咳嗽上气者，是肺气虚极，气邪停滞，故其病积月累年。久不瘥，则胸背痛，面肿，其则唾脓血。

　　卷之十四　咳嗽病诸候（凡十五论）

　　六、咳嗽脓血候

　　咳嗽脓血者，损肺损心故也。肺主气，心主血，肺感于寒，微者则成咳嗽。嗽伤于阳脉，则有血。血与气相随而行。咳嗽极甚，伤血动气，俱乘于肺，肺与津液相搏，蕴结成脓，故咳嗽而脓血也。

　　卷之十四　咳嗽病诸候（凡十五论）

　　七、久咳嗽脓血候

　　肺感于寒，微者则成咳嗽。咳嗽极甚，伤于经络，血液蕴结，故有脓血。气血俱伤，故连滞积久，其血黯瘀，与脓相杂而出。

　　卷之十四　咳嗽病诸候（凡十五论）

　　八、呷嗽候

　　呷嗽者，犹是咳嗽也。其胸膈痰饮多者，嗽则气动于痰，上搏喉咽之间，痰气相击，随嗽动息，呼呷有声，谓之呷嗽。其与咳嗽大体虽同，至于投药，则应加消痰破饮之物，以此

　　卷之十四　咳嗽病诸候（凡十五论）

　　九、暴气嗽候

　　肺主于气，候皮毛。人有运动劳役，其气外泄，腠理则开，因乘风取凉，冷气卒伤于肺，即发成嗽，故为暴气嗽。其状，嗽甚而少涎沫。

　　卷之十四　咳嗽病诸候（凡十五论）

　　十、咳逆候

　　咳逆者，是咳嗽而气逆上也。气为阳，流行腑脏，宣发腠理，而气肺之所主也。咳病由肺虚感微寒所成，寒搏于气，气不得宣，胃逆聚还肺，肺则胀满，气遂不下，故为咳逆。其状，咳而胸满气逆，膊背痛，汗出，尻、阴股、膝、 、 、足皆痛。其汤熨针石，别有正方，补养宣导，今附于后。

　　《养生方·导引法》云：先以鼻纳气，乃闭口，还复以鼻纳气，咳则愈。

　　向晨，去枕正偃卧，伸臂胫，瞑目闭口无息，极胀腹两足再息，顷间，吸腹仰两足，倍拳，欲自微息定，复为之。春三、夏五、秋七、冬九。荡涤五脏，津润六腑。所病皆愈。

　　又云：还向反望、倒望，不息七通。治咳逆、胸中病、寒热也。

　　卷之十四　咳嗽病诸候（凡十五论）

　　十一、久咳逆候

　　肺感于寒，微者则成咳嗽。久咳嗽者，是肺极虚故也。肺既极虚，气还乘之，故连年积月久不瘥。夫气久逆不下，则变身面皆肿满。表里虚，气往来乘之故也。

　　卷之十四　咳嗽病诸候（凡十五论）

　　十二、咳逆上气候

　　肺虚感微寒而成咳。咳而气还聚于肺，肺则胀，是为咳逆也。邪气与正气相搏，正气不得宣通，但逆上喉咽之间。邪伏则气静，邪动则气奔上，烦闷欲绝，故谓之咳逆上气也。

　　卷之十四　咳嗽病诸候（凡十五论）

　　十三、久咳逆上气候

　　肺感于寒，微者则成咳嗽。久咳逆气，虚则邪乘于气，逆奔上也。肺气虚极，邪则停心，时动时作，故发则气奔逆乘心，烦闷欲绝，少时乃定，定后复发，连滞经久也。

　　卷之十四　咳嗽病诸候（凡十五论）

　　十四、咳逆上气呕吐候

　　五脏皆禀气于肺，肺感微寒则咳嗽也。寒搏于气，气聚还肺，而邪有动息。邪动则气奔逆上，气上则五脏伤动，动于胃气者，则胃气逆而呕吐也。此是肺咳连滞，气动于胃而呕吐者也。

　　又有季夏脾王之时，而脾气虚不能王，有寒气伤之而咳嗽，谓之脾咳。其状，咳则右胁下痛，喑喑引膊背，甚则不可动，动则咳发。脾与胃合，脾咳不已，则胃受之。其状，咳嗽而呕，呕甚则长虫出是也。

　　凡诸咳嗽，甚则呕吐，各随证候，知其腑脏也。

　　卷之十四　咳嗽病诸候（凡十五论）

　　十五、咳逆短气候

　　肺虚为微寒所伤，则咳嗽。嗽则气还于肺间，则肺胀；肺胀则气逆。而肺本虚，气为不足，复为邪所乘，壅痞不能宣畅，故咳逆短气也。

　　卷之十四　淋病诸候（凡八论）

　　一、诸淋候

　　诸淋者，由肾虚膀胱热故也。膀胱与肾为表里，俱主水。水入小肠，下于胞，行于阴，为溲便也。肾气通于阴，阴，津液下流之道也。若饮食不节，喜怒不时，虚实不调，则腑脏不和，致肾虚而膀胱热也。膀胱，津液之府，热则津液内溢而流于睾，水道不通，水不上不下，停积于胞，肾虚则小便数，膀胱热则水下涩。数而且涩，则淋沥不宣，故谓之为淋。其状，小便出少起数，小腹弦急，痛引于齐。

　　又有石淋、劳淋、血淋、气淋、膏淋。诸淋形证，各随名具说于后章，而以一方治之者，故谓之诸淋也。其汤熨针石，别有正方，补养宣导，今附于后。

　　《养生方·导引法》云：偃卧，令两手布膝头，邪踵置尻下，口纳气，振腹自极，鼻出气七息。去淋、数小便。

　　又云：蹲踞，高一尺许，以两手从外屈膝内入，至足趺上，急手握足五指，极力一通，令内曲入，利腰髋，治淋。

　　卷之十四　淋病诸候（凡八论）

　　二、石淋候

　　石淋者，淋而出石也。肾主水，水结则化为石，故肾客沙石。肾虚为热所乘，热则成淋。其病之状，小便则茎里痛，尿不能卒出，痛引少腹，膀胱里急，沙石从小便道出。甚者塞痛，令闷绝。其汤熨针石，别有正方，补养宣导，今附于后。

　　《养生方·导引法》云：偃卧，令两手布膝头，邪踵置尻下，口纳气，振腹自极，鼻出气七息，去石淋、茎中痛。

　　卷之十四　淋病诸候（凡八论）

　　三、气淋候

　　气淋者，肾虚膀胱热，气胀所为也。膀胱与肾为表里，膀胱热，热气流入于胞，热则生实，令胞纳气胀，则小腹满，肾虚不能制其小便，故成淋。其状：膀胱小腹皆满，尿涩，常有余沥是也。亦曰气癃。诊其少阴脉数者，男子则气淋。其汤熨针石，别有正方，补养宣导，今附于后。

　　《养生方·导引法》云：以两足踵布膝，除癃。

　　又云：偃卧，以两手布膝头，取踵置尻下，以口纳气，腹胀自极，以鼻出气七息，除气癃，数小便，茎中痛，阴以下湿，小腹痛，膝不随也。

　　卷之十四　淋病诸候（凡八论）

　　四、膏淋候

　　膏淋者，淋而有肥，状似膏，故谓之膏淋，亦曰肉淋。此肾虚不能制于肥液，故与小便俱出也。

　　卷之十四　淋病诸候（凡八论）

　　五、劳淋候

　　劳淋者，谓劳伤肾气，而生热成淋也。肾气通于阴。其状：尿留茎内，数起不出，引小腹痛，小便不利，劳倦即发也。

　　卷之十四　淋病诸候（凡八论）

　　六、热淋候

　　热淋者，三焦有热，气搏于肾，流入于胞而成淋也。其状：小便赤涩。亦有宿病淋，今得热而发者，其热甚则变尿血。亦有小便后如似小豆羹汁状者，蓄作有时也。

　　卷之十四　淋病诸候（凡八论）

　　七、血淋候

　　血淋者，是热淋之甚者，则尿血，谓之血淋。心主血，血之行身，通遍经络，循环腑脏。其热甚者，血则散失其常经，溢渗入胞，而成血淋也。

　　卷之十四　淋病诸候（凡八论）

　　八、寒淋候

　　寒淋者，其病状，先寒战，然后尿是也。由肾气虚弱，下焦受于冷气，入胞与正气交争，寒气胜则战寒而成淋，正气胜则战寒解，故得小便也。

　　卷之十四　小便病诸候（凡八论）

　　一、小便利多候

　　小便利多者，由膀胱虚寒，胞滑故也。肾为脏；膀胱，肾之腑也，其为表里，俱主水。

　　肾气下通于阴，腑既虚寒，不能温其脏，故小便白而多。其至夜尿偏甚者，则内阴气生是也

　　卷之十四　小便病诸候（凡八论）

　　二、小便数候

　　小便数者，膀胱与肾俱虚，而有客热乘之故也。肾与膀胱为表里，俱主水，肾气下通于阴。此二经既虚，致受于客热。虚则不能制水，故令数小便热则水行涩，涩则小便不快，故令数起也。

　　诊其跗阳脉数，胃中热，即消谷引食，大便必坚，小便即数。其汤熨针石，别有正方，补养宣导，今附于后。

　　《养生方·导引法》云：以两踵布膝，除数尿。

　　又云：偃卧，令两手布膝头，斜踵置尻下，口纳气，振腹自极，鼻出气七息。去小便数

　　卷之十四　小便病诸候（凡八论）

　　三、小便不禁候

　　小便不禁者，肾气虚，下焦受冷也。肾主水，其气下通于阴。肾虚下焦冷，不能温制其水液，故小便不禁也。

　　尺脉实，小腹牢痛，小便不禁。尺中虚，小便不禁。肾病小便不禁，脉当沉滑，而反浮大，其色当黑反黄，此土之克水，为逆，不治。

　　卷之十四　小便病诸候（凡八论）

　　四、小便不通候

　　小便不通，由膀胱与肾俱有热故也。肾主水，膀胱为津液之腑，此二经为表里；而水行于小肠，入胞者为小便。肾与膀胱既热，热入于胞，热气大盛，故结涩，令小便不通，小腹胀满气急。甚者，水气上逆，令心急腹满，乃至于死。

　　诊其脉，紧而滑直者，不得小便也。

　　卷之十四　小便病诸候（凡八论）

　　五、小便难候

　　小便难者，此是肾与膀胱热故也。此二经为表里，俱主水，水行于小肠，入胞为小便。

　　热气在于脏腑，水气则涩，其热势微，故但小便难也。

　　诊其尺脉浮，小便难。尺脉濡，小便难。尺脉缓，小便难有余沥也。

　　卷之十四　小便病诸候（凡八论）

　　六、遗尿候

　　遗尿者，此由膀胱虚冷，不能约于水故也。膀胱为足太阳，肾为足少阴，二经为表里。

　　肾主水，肾气下通于阴。小便者，水液之余也。膀胱为津液之腑，腑既虚冷，阳气衰弱，不能约于水，故令遗尿也。

　　诊其脉来过寸口，入鱼际，遗尿。肝脉微滑，遗尿。左手关上脉沉为阴，阴绝者，无肝脉也，苦遗尿。其汤熨针石，别有正方，补养宣导，今附于后。

　　《养生方·导引法》云：蹲踞高一尺许，以两手从外屈膝内入，至足趺上，急手握足五指，极力一通，令内曲入，利腰髋，治遗尿。

　　卷之十四　小便病诸候（凡八论）

　　七、尿床候

　　夫人有于眠睡不觉尿出者，是其禀质阴气偏盛，阳气偏虚者，则膀胱肾气俱冷，不能温制于水，则小便多，或不禁而遗尿。

