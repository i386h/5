<!-- { "loadSidebar": true } -->
　　二、久水谷痢候

　　夫久水谷痢者，由脾胃大肠虚弱，风邪乘之，则泄痢。虚损不复，遂连滞涉引岁月，则为久痢也。

　　然痢久则变呕哕。胃弱气逆不下食，故呕逆也。气逆而外冷气乘之，与胃气相折不通，故哕也。

　　呕又变为 ，虫动食于五脏也。凡诸虫在人腹内，居肠胃之间。痢则肠胃虚弱，虫动侵食，若上食于脏，则心闷，齿龈紫黑，唇白齿龈生疮；下食于肛门，则谷道伤烂而开也。

　　亦有变为水肿。所以然者，水气入胃，肠虚则泄。大肠金也，脾土也，金土母子也。脾候身之肌肉，性本克消水谷也。痢由脾弱肠虚，金土气衰，母子俱病，不复相扶，不能克水，致水气流溢，浸渍肌肉，故变肿也。

　　亦有不及成肿而五脏伤败，水血并下，而五脏五色随之而出，谓之五液俱下也。凡如此者多死，而呕、哕、肿、 ，治之时有瘥者。若五液俱下者必死，五脏伤败故也。

　　卷之十七　痢病诸候（凡四十论）

　　三、赤白痢候

　　凡痢皆由荣卫不足，肠胃虚弱，冷热之气，乘虚入客于肠间，肠虚则泄，故为痢也。然其痢而赤白者，是热乘于血，血渗肠内则赤也；冷气入肠，搏于肠间，津液凝滞则白也；冷热相交，故赤白相杂。重者，状如脓涕而血杂之；轻者，白脓上有赤脉薄血，状如鱼脂脑，世谓之鱼脑痢也。

　　卷之十七　痢病诸候（凡四十论）

　　四、久赤白痢候

　　久赤白痢者，是冷热不调，热乘于血，血渗肠间，与津液相杂而下。甚者肠虚不复，故赤白连滞，久不瘥也。

　　凡痢久不瘥，脾胃虚弱，则变呕哕。胃弱气逆，故呕也；气逆而外有冷折之，不通故哕亦变为 ，虫食人五脏也。三尸九虫，常居人肠胃，肠胃虚则动，上食于五脏，则心懊而闷，齿龈、唇口并生疮；下食于肠，则肛门伤烂，而谷道开也。轻者可治，重者

　　卷之十七　痢病诸候（凡四十论）

　　五、赤痢候

　　此由肠胃虚弱，为风邪所伤，则挟热，热乘于血，则血流渗入肠，与痢相杂下，故为赤

　　卷之十七　痢病诸候（凡四十论）

　　六、久赤痢候

　　久赤痢者，由体虚热乘于血，血渗肠间，故痢赤。肠胃虚，不平复，其热不退，故经久不瘥。胃气逆，则变呕哕也。胃虚谷气衰，虫动侵食，则变为 。

　　卷之十七　痢病诸候（凡四十论）

　　七、血痢候

　　血痢者，热毒折于血，血渗入大肠故也。血之随气，循环经络，通行脏腑，常无停积。

　　毒热气乘之，遇肠虚者，血渗入于肠，肠虚则泄，故为血痢也。身热者死，身寒者生。

　　诊其关上脉芤，大便去血，暴下血数升也。

　　卷之十七　痢病诸候（凡四十论）

　　八、久血痢候

　　此由体虚受热，热折于血，血渗入肠，故成血痢。热不歇，胃虚不复，故痢血久不瘥，多变呕哕及为湿 。

　　卷之十七　痢病诸候（凡四十论）

　　九、脓血痢候

　　夫春阳气在表，人运动劳役，腠理则开。血气虚者伤于风，至夏又热气乘之，血性得热则流散。其遇大肠虚，血渗入焉，与肠间津液相搏，积热蕴结，血化为脓，肠虚则泄，故成脓血痢也。所以夏月多苦脓血痢，肠胃虚也。

　　诊其脾脉微涩者，为内溃，多下血脓。又脉悬绝则死，滑大则生。脉微小者生，实急者死。脉沉细虚迟者生，数疾大而有热者死。

　　卷之十七　痢病诸候（凡四十论）

　　十、久脓血痢候

　　久脓血痢者，热毒乘经络，血渗肠内，则变为脓血痢。热久不歇，肠胃转虚，故痢久不断，皆变成湿 及呕哕也。

　　卷之十七　痢病诸候（凡四十论）

　　十一、冷痢候

　　冷痢者，由肠胃虚弱，受于寒气，肠虚则泄，故为冷痢也。凡痢色青、色白、色黑，并皆为冷痢。色黄、色赤，并是热也。故痢色白，食不消，谓之寒中也。

　　诊其脉，沉则生，浮则死也。

　　卷之十七　痢病诸候（凡四十论）

　　十二、久冷痢候

　　久冷痢者，由肠虚而寒积，故冷痢久不断也。而廪丘公说云：诸下悉寒也。凡人肠中大便，有寒则常鸭溏，有热则傧硬。人见病身体发热而下，便谓热下，非也。平常恒自将节，饮食衣被调适，其人无宿寒者，大便自调。强人适发越，薄衣冷冻饮料食，表有热不觉里冷，而胃内潜冷，冷即下也。今始发热而下，当与理中汤加大附子一枚，连服三四剂，重覆令微汗出，微汗出则热除，不复思冷，胃气温暖，下与发热俱瘳矣。

　　宿寒之家，其人常自患冷。蹑湿地，若足踏冻地，或衣被薄，皆发。风下最恶，何谓风下？当风吹腰腹，冷气彻里而暴下者，难治也。

　　久痢，胃虚气逆则变呕；呕而气逆，遇冷折之，气逆不通则变哕。亦变湿 也，胃虚虫动故也。

　　卷之十七　痢病诸候（凡四十论）

　　十三、热痢候

　　此由肠胃虚弱，风邪挟热乘之，肠虚则泄，故为热痢也，其色黄。若热甚，黄而赤也。

　　卷之十七　痢病诸候（凡四十论）

　　十四、久热痢候

　　此由肠虚热积，其痢连滞，故久不瘥也。痢久，胃气虚则变呕；呕而气逆，遇冷折之，气不通则变哕。亦变湿 也，胃虚虫动故也。

　　卷之十七　痢病诸候（凡四十论）

　　十五、冷热痢候

　　夫冷热痢者，由肠胃虚弱，宿有寒，而为寒热所伤，冷热相乘，其痢乍黄乍白是也。若热搏于血，血渗肠间，则变为血痢也。而冷伏肠内，搏津液，则变凝白，则成白滞，亦变赤白痢也。其汤熨针石，别有正方，补养宣导，今附于后。

　　《养生方·导引法》云：泄下有寒者，微引气，以息内腹，徐吹息。以鼻引气，气足复前即愈。其有热者，微呼以去之。

　　卷之十七　痢病诸候（凡四十论）

　　十六、杂痢候

　　杂痢，谓痢色无定，或水谷，或脓血，或青，或黄，或赤，或白，变杂无常，或杂色相兼而痢也。挟热则黄赤，热甚则变脓血也；冷则白，冷甚则青黑，皆由饮食不节，冷热不调，胃气虚，故变易。

　　卷之十七　痢病诸候（凡四十论）

　　十七、休息痢候

　　休息痢者，胃脘有停饮，因痢积久，或冷气，或热气乘之，气动于饮，则饮动，而肠虚受之，故为痢也。冷热气调，其饮则静，而痢亦休也。肠胃虚弱，易为冷热，其邪气或动或静，故其痢乍发乍止，谓之休息痢也。

　　卷之十七　痢病诸候（凡四十论）

　　十八、白滞痢候

　　白滞痢者，肠虚而冷气客之，搏于肠间，津液凝滞成白，故为白滞痢也。

　　卷之十七　痢病诸候（凡四十论）

　　十九、痢如膏候

　　痢如膏者，是由脏腑虚冷，冷气入于大肠成痢，冷气积肠，又虚滑，脂凝如膏也。

　　卷之十七　痢病诸候（凡四十论）

　　二十、蛊注痢候

　　此由岁时寒暑不调，则有湿毒之气伤人，随经脉血气，渐至于脏腑。大肠虚者，毒瓦斯乘之，毒瓦斯挟热，与血相搏，则成血痢也。毒瓦斯侵食于脏腑，如病蛊注之家，痢血杂脓瘀黑，有片如鸡肝，与血杂下是也。

　　卷之十七　痢病诸候（凡四十论）

　　二十一、肠蛊痢候

　　肠蛊痢者，冷热之气入在肠间，先下赤，后下白，连年不愈，侵伤于脏腑，下血杂白，如病蛊之状，名为肠蛊痢也。

　　卷之十七　痢病诸候（凡四十论）

　　二十二、下痢便肠垢候

　　肠垢者，肠间津汁垢腻也。由热痢蕴积，肠间虚滑，所以因下痢而便肠垢也。

　　卷之十七　痢病诸候（凡四十论）

　　二十三、不伏水土痢候

　　夫四方之气，温凉不同，随方嗜欲，因以成性。若移其旧土，多不习伏。必因饮食以入肠胃，肠胃不习，便为下痢，故名不伏水土痢也，即水谷痢是也。

　　卷之十七　痢病诸候（凡四十论）

　　二十四、呕逆吐痢候

　　呕逆吐痢者，由肠胃虚，邪气并之，脏腑之气自相乘克也。《脉经》云：心乘肝则吐痢。心，火也；肝，木也；火木，子母也。火乘于木，子扶母也，此为二脏偏实也。大肠，金也；胃，土也；金土，母子也。大肠虚则金气衰微，不能扶土，致令胃气虚弱，此两腑偏虚也。木性克土，火性克金，是为火木相扶，心肝俱盛；而金畏于火，土畏于木，则为肠胃皆弱。肠虚弱则泄痢，胃虚弱则呕吐，故呕逆而复吐痢也。

　　诊其关上脉数，其人吐。跗阳脉微而涩，微则下痢，涩即吐逆也。

　　卷之十七　痢病诸候（凡四十论）

　　二十五、痢兼烦候

　　春伤于风，邪气留连，因饮食不节，肠胃虚弱，邪气乘之，则变为痢。痢则腑脏俱虚，水气相并，上乘于心，心气不宣畅，痞满在内，故令痢而兼烦者也。

　　卷之十七　痢病诸候（凡四十论）

　　二十六、痢兼渴候

　　夫水谷之精，化为血气津液，以养脏腑。脏腑虚，受风邪，邪入于肠胃，故痢。痢则津液空竭，腑脏虚燥，故痢而兼渴也。渴而引饮，则痢不止，翻益水气，脾胃已虚，不能克消水，水气流溢，浸渍肌肉，则变肿也。

　　卷之十七　痢病诸候（凡四十论）

　　二十七、下痢口中及肠内生疮候

　　凡痢，口里生疮，则肠间亦有疮也。所以知者，犹如伤寒热病，胃烂身则发疮也。此由挟热痢，脏虚热气内结，则疮生肠间；热气上冲，则疮生口里。然肠间、口里生疮，皆胃之虚热也。胃虚谷气弱，则九虫、三尸发动，则变成 。

　　卷之十七　痢病诸候（凡四十论）

　　二十八、痢兼肿候

　　痢兼肿者，是痢久脾虚，水气在于肌肉之所为也。脾与胃合，俱象土，脾候身之肌肉，胃为水谷之海，而以脾气克消水谷也。风邪在内，肠胃虚弱，则水谷变为痢也。膀胱与肾合，俱象水，膀胱为津液之腑。小肠与心合，俱象火，而津液之水行于小肠，下为小便也。土性本克水，今因痢，脾胃虚弱，土气衰微，不能克制于水，致令水得妄行，不流于小肠而浸渍脏腑，散流皮肤，与气相搏，腠理壅闭，故痢而肿也。

　　卷之十七　痢病诸候（凡四十论）

　　二十九、痢谷道肿痛候

　　是由风冷客于肠胃，肠胃虚则痢。痢久肠虚，风邪客于肛门，邪气与真气相搏，故令肿

　　卷之十七　痢病诸候（凡四十论）

　　三十、痢后虚烦候

