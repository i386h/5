<!-- { "loadSidebar": true } -->
　　脾之积，名曰痞气。在胃脘，覆大如盘，久不愈，令人四肢不收，发黄胆，饮食不为肌肤。以冬壬癸得之，何以言之？肝病当传脾，脾当传肾，肾冬适王，旺者不受邪，脾欲复远肝，肝不肯受，故留结为积，故知痞气以冬得之也。

　　肺之积，名曰息贲。在右肋下，覆大如杯，久不愈，令人洒淅寒热，喘嗽发肺痈。以春甲乙得之，何以言之？心病当传肺，肺当传肝，肝以春适旺，旺者不受邪，肺欲复还心，心不肯受，故留结为积，故知息贲以春得之。

　　肾之积，名曰贲 。发于少腹，上至心下，若 贲走之状，上下无时。久不愈，令人喘逆，骨萎少气。以夏丙丁得之，何以言之？脾病当传肾，肾当传心，心夏适旺，旺者不受邪，肾欲复还脾，脾不肯受，故留结为积，故知贲 以夏得之。此为五积也。

　　诊其脉，快而紧，积聚。脉浮而牢，积聚。脉横者，胁下有积聚。脉来小沉实者，胃中有积聚，不下食，食即吐出。脉来细沉附骨者，积也。脉出在左，积在左；脉出在右，积在右；脉两出，积在中央，以部处之。

　　诊得肺积脉，浮而毛，按之辟易。胁下气逆，背相引痛，少气，善忘，目瞑，皮肤寒，秋愈夏剧。主皮中时痛，如虱缘状，其甚如针刺之状，时痒，色白也。

　　诊得心积脉，沉而芤，时上下无常处。病悸，腹中热，面赤，咽干，心烦，掌中热，甚即唾血。主身螈 ，主血厥，夏瘥冬剧。色赤也。

　　诊得脾积脉，浮大而长。饥则减，饱则见， 起与谷争，累累如桃李，起见于外。

　　腹满，呕，泄，肠鸣，四肢重，足胫肿，厥不能卧。主肌肉损，季夏瘥春剧，色黄也。

　　诊得肝积脉，弦而细。两胁下痛，邪走心下，足胫寒，胁痛引小腹，男子积疝也，女子病淋也。身无膏泽，喜转筋，爪甲枯黑，春瘥秋剧，色青也。

　　诊得肾积脉，沉而急。苦脊与腰相引痛，饥则见，饱则减。病腰痛，小腹里急，口干，咽肿伤烂，目茫茫，骨中寒，主髓厥，喜忘，冬瘥夏剧，色黑也。

　　诊得心腹积聚，其脉牢强急者生，脉虚弱急者死。

　　又积聚之脉，实强者生，沉者死。其汤熨针石，别有正方，补养宣导，今附于后。

　　《养生方·导引法》云：以左足践右足上。除心下积。

　　又云：病心下积聚，端坐伸腰，向日仰头，徐以口纳气，因而咽之，三十过而止，开目作。

　　又云：左胁侧卧，申臂直脚，以口纳气，鼻吐之，周而复始。除积聚、心下不便。

　　又云：以左手按右胁，举右手极形。除积及老血。

　　又云：闭口微息，正坐向王气，张鼻取气，逼置脐下，小口微出气，十二通。以除结聚。低头不息十二通，以消饮食，令身轻强。行之冬月，令人不寒。

　　又云：端坐伸腰，直上，展两臂，仰两手掌，以鼻纳气闭之，自极七息，名曰蜀上乔。

　　除胁下积聚。

　　又云：向晨，去枕，正偃卧，伸臂胫，瞑目闭口不息，极张腹、两足，再息，顷间吸腹仰两足，倍拳，欲自微息定，复为之春三、夏五、秋七、冬九。荡涤五脏，津润六腑，所病皆愈。腹有疾积聚者，张吸其腹，热乃止， 瘕散破，即愈矣。

　　卷之十九　积聚病诸候（凡六论）

　　二、积聚痼结候

　　积聚痼结者，是五脏六腑之气已积聚于内，重因饮食不节，寒温不调，邪气重沓，牢痼盘结者也。若久即成症。

　　卷之十九　积聚病诸候（凡六论）

　　三、积聚心腹痛候

　　积者阴气，五脏所生，其痛不离其部，故上下有所穷已。聚者阳气，六腑所成，故无根本，上下无所留止，其痛无有常处。此皆由寒气搏于脏腑，与阴阳相击下上，故心腹痛也。

　　诊其寸口之脉沉而横，胁下有积，腹中有横积聚痛。又，寸口脉细沉滑者，有积聚在胁下，左右皆满，与背相引痛。

　　又云：寸口脉紧而牢者，胁下腹中有横积结，痛而泄利。脉微细者生，浮者死。

　　卷之十九　积聚病诸候（凡六论）

　　四、积聚心腹胀满候

　　积者阴气，五脏所生，其痛不离其部，故上下有所穷已。聚者阳气，六腑所成，故无根本，上下无所留止，其痛无有常处也。积聚成病，蕴结在内，则气行不宣通，气搏于腑脏，故心腹胀满.心腹胀满则烦而闷，尤短气也。

　　卷之十九　积聚病诸候（凡六论）

　　五、积聚宿食候

　　积者阴气，五脏所生，其痛不离其部，故上下有所穷已。聚者阳气，六腑所成，故无根本，上下无所留止，其痛无有常处也。积聚而宿食不消者，由脏腑为寒气所乘，脾胃虚冷，故不消化，留为宿食也。

　　诊其脉来实，心腹积聚，饮食不消，胃中冷也。

　　卷之十九　积聚病诸候（凡六论）

　　六、伏梁候

　　伏梁者，此由五脏之积一名也。心之积，名曰伏梁，起于脐上，大如臂。

　　诊得心积脉，沉而芤，时上下无常处。病悸，腹中热，面赤而咽干，心烦，掌中热，甚即唾血，身螈 。夏瘥冬剧，唾脓血者死。又其脉牢强急者生，虚弱急者死。

　　卷之十九　瘕病诸候（凡十八论）

　　一、症候

　　症者，由寒温失节，致腑脏之气虚弱，而食饮不消，聚结在内，渐染生长。块 盘牢不移动者，是症也，言其形状，可征验也。若积引岁月，人即柴瘦，腹转大，诊其脉弦而伏，其症不转动者，必死。

　　卷之十九　瘕病诸候（凡十八论）

　　二、瘕候

　　瘕者，皆由寒温不调，饮食不化，与脏气相搏结所生也。其病不动者，直名为 。若病虽有结瘕，而可推移者，名为瘕。瘕者，假也，谓虚假可动也。

　　候其人发语声嘶，中声浊而后语乏气拖舌，语而不出。此人食结在腹，病寒，口里常水出，四体洒洒常如发疟，饮食不能，常自闷闷而痛，此食症病也。

　　诊其脉，沉而中散者，寒食症也。脉弦紧而细，症也。若在心下，则寸口脉弦紧；在胃脘，则关上弦紧；在脐下，则尺中弦紧。脉症法，左手脉横，症在左；右手脉横，症在右。脉头大在上，头小在下。脉来迟而牢者，为病症也。肾脉小急，肝脉小急，心脉小急，不鼓，皆为瘕。寸口脉结者， 瘕。脉弦而伏，腹中有症，不可转动，必死，不治故也。其汤熨针石，别有正方，补养宣导，今附于后。

　　《养生方》云：饮食大走，肠胃伤，久成 瘕，时时结痛。

　　《养生方·导引法》云：向晨，去枕，正偃卧，伸臂胫，瞑目闭口无息，极张腹、两足再息。顷间吸腹仰两足，倍拳，欲自微息定，复为之。春三、夏五、秋七、冬九。荡涤五脏，津润六腑，所病皆愈。腹有疾积聚者，张吸其腹，热乃止。 瘕散破即愈矣。

　　卷之十九　瘕病诸候（凡十八论）

　　三、暴症候

　　暴症者，由腑脏虚弱，食生冷之物，脏既虚弱，不能消之，结聚成块，卒然而起，其生无渐，名曰暴症也。本由脏弱，其症暴生，至于成病，死人则速。

　　卷之十九　瘕病诸候（凡十八论）

　　四、鳖症候

　　鳖症者，谓腹内 结如鳖之形状。有食鳖触冷不消生症者，有食诸杂物得冷不消，变化而作者。此皆脾胃气弱而遇冷，不能克消故也。 病结成，推之不动移是

　　卷之十九　瘕病诸候（凡十八论）

　　五、虱症候

　　人有多虱而性好啮之，所啮既多，腑脏虚弱，不能消之，不幸变化生症，而患者亦少。俗云虱症人见虱必啮之，不能禁止。虱生长在腹内，时有从下部出，亦能毙人。

　　卷之十九　瘕病诸候（凡十八论）

　　六、米症候

　　人有好哑米，转久弥嗜哑之。若不得米，则胸中清水出，得米水便止，米不消化，遂生结。其人常思米，不能饮食，久则毙。

　　卷之十九　瘕病诸候（凡十八论）

　　七、食症候

　　有人卒大能食，乖其常分，因饥值生葱，便大食之，乃吐一肉块，绕畔有口，其病则难愈，故谓食症。特由不幸，致此妖异成症，非饮食生冷过度之病也。

　　卷之十九　瘕病诸候（凡十八论）

　　八、腹内有人声候

　　夫有人腹内忽有人声，或学人语而相答。此乃不幸，致生灾变，非关经络腑脏冷热虚实所为也。

　　卷之十九　瘕病诸候（凡十八论）

　　九、发症候

　　有人因食饮内误有头发，随食而入成症。胸喉间如有虫上下来去者是也。

　　卷之十九　瘕病诸候（凡十八论）

　　十、蛟龙病候

　　蛟龙病者，云三月八月蛟龙子生在芹菜上，人食芹菜，不幸随食入人腹，变成蛟龙。其病之状，发则如癫。

　　卷之十九　瘕病诸候（凡十八论）

　　十一、瘕病候

　　瘕病者，由寒温不适，饮食不消，与脏气相搏，积在腹内，结块瘕痛，随气移动是也。

　　言其虚假不牢，故谓之为瘕也。

　　卷之十九　瘕病诸候（凡十八论）

　　十二、鳖瘕候

　　鳖瘕者，谓腹中瘕结如鳖状是也。有食鳖触冷不消而生者，亦有食诸杂肉，得冷变化而作者。皆由脾胃气虚弱而遇冷，则不能克消所致。瘕言假也，谓其有形，假而推移也。昔曾有人共奴俱患鳖瘕，奴在前死，遂破其腹，得一白鳖，仍故活。有人乘白马来看此鳖，白马遂尿，随落鳖上，即缩头及脚，寻以马尿灌之，即化为水。其主曰：吾将瘥矣。即服之，果如其言，得瘥。

　　《养生方》云：六月勿食泽中水，令人成鳖瘕也。

　　卷之十九　瘕病诸候（凡十八论）

　　十三、鱼瘕候

　　有人胃气虚弱者，食生鱼，因为冷气所搏，不能消之，结成鱼瘕，揣之有形，状如鱼是也。亦有饮陂湖之水，误有小鱼入人腹，不幸便即生长，亦有形，状如鱼也。

　　《养生方》云：鱼赤目，作 食之，生瘕。

　　卷之十九　瘕病诸候（凡十八论）

　　十四、蛇瘕候

　　人有食蛇不消，因腹内生蛇瘕也。亦有蛇之精液误入饮食内，亦令病之。其状常苦饥，而食则不下，喉噎塞，食至胸内即吐出。其病在腹，摸揣亦有蛇状，谓蛇瘕也。

　　卷之十九　瘕病诸候（凡十八论）

　　十五、肉瘕候

　　人有病常思肉，得肉食讫，又思之，名为肉瘕也。

　　卷之十九　瘕病诸候（凡十八论）

　　十六、酒瘕候

　　人有嗜酒，饮酒既多，而食谷常少，积久渐瘦。其病遂当思酒，不得酒即吐，多睡，不复能食。云是胃中有虫使之然，名为酒瘕也。

　　卷之十九　瘕病诸候（凡十八论）

　　十七、谷瘕候

