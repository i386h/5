<!-- { "loadSidebar": true } -->
　　二、食伤饱候

　　夫食过于饱，则脾不能磨消，令气急烦闷，睡卧不安。

　　寸口脉盛而紧者，伤于食。脉缓大而实者，伤于食也。其汤熨针石，别有正方，补养宣导，今附于后。

　　《养生方·导引法》云：若腹中满，食饮苦饱，端坐伸腰，以口纳气数十，满，吐之，以便为故，不便复为之。有寒气，腹中不安，亦行之。

　　又云：端坐伸腰，口纳气数十。除腹中满、食饮过饱、寒热、腹中痛病。

　　卷之二十一　宿食不消病诸候（凡四论）

　　三、谷劳候

　　脾胃虚弱，不能传消谷食，使腑脏气痞塞，其状：令人食已则卧，支体烦重而嗜眠是也

　　卷之二十一　宿食不消病诸候（凡四论）

　　四、卒食病似伤寒候

　　此由脾胃有伏热，因食不消，所以发热，状似伤寒，但言身不疼痛为异也。

　　卷之二十一　水肿病诸候（凡二十二论）

　　一、水肿候

　　肾者主水，脾胃俱主土，土性克水。脾与胃合，相为表里。胃为水谷之海，今胃虚不能传化水气，使水气渗溢经络，浸渍腑脏。脾得水湿之气，加之则病，脾病则不能制水，故水气独归于肾。三焦不泻，经脉闭塞，故水气溢于皮肤而令肿也。其状：目里上微肿，如新卧起之状，颈脉动，时咳，股间冷，以手按肿处，随手而起，如物里水之状，口苦舌干，不得正偃，偃则咳清水；不得卧，卧则惊，惊则咳甚；小便黄涩是也。

　　水病有五不可治：第一唇黑伤肝，第二缺盆平伤心，第三脐出伤脾，第四足下平满伤肾，第五背平伤肺。凡此五伤，必不可治。

　　脉沉者水也。脉洪大者可治，微细者死。其汤熨针石，别有正方，补养宣导，今附于后《养生方》云：十一月，勿食经夏自死肉脯，内动于肾，喜成水病。

　　又云：人卧，勿以脚悬踏高处，不久遂致成肾水也。

　　《养生方·导引法》云：蛤蟆行气，正坐，动摇两臂，不息十二通。以治五劳、水肿之

　　卷之二十一　水肿病诸候（凡二十二论）

　　二、水通身肿候

　　水病者，由肾脾俱虚故也。肾虚不能宣通水气，脾虚又不能制水，故水气盈溢，渗液皮肤，流遍四肢，所以通身肿也。令人上气，体重，小便黄涩，肿处按之随手而起是也。

　　卷之二十一　水肿病诸候（凡二十二论）

　　三、风水候

　　风水病者，由脾肾气虚弱所为也。肾劳则虚，虚则汗出，汗出逢风，风气内入，还客于肾，脾虚又不能制于水，故水散溢皮肤，又与风湿相搏，故云风水也。令人身浮肿，如里水之状，颈脉动，时咳，按肿上凹而不起也，骨节疼痛而恶风是也。

　　脉浮大者，名曰风水也。

　　卷之二十一　水肿病诸候（凡二十二论）

　　四、十水候

　　十水者，青水、赤水、黄水、白水、黑水、悬水、风水、石水、暴水、气水也。青水者，先从面目，肿遍一身，其根在肝。赤水者，先从心肿，其根在心。黄水者，先从腹肿，其根在脾。白水者，先从脚肿，上气而咳，其根在肺。黑水者，先从脚趺肿，其根在肾。悬水者，先从面肿至足，其根在胆。风水者，先从四肢起，腹满大，身尽肿，其根在胃。石水者，先从四肢，小腹肿独大，其根在膀胱。暴水者，先腹满，其根在小肠。气水者，乍盛乍虚，乍来乍去，其根在大肠。皆由荣卫痞涩，三焦不调，腑脏虚弱所生。虽名证不同，并令身体虚肿，喘息上气，小便黄涩也。

　　卷之二十一　水肿病诸候（凡二十二论）

　　五、大腹水肿候

　　夫水肿病者，皆由荣卫痞涩，肾脾虚弱所为。而大腹水肿者，或因大病之后，或积虚劳损，或新热食竟，入于水，自渍及浴，令水气不散，流溢肠外，三焦闭塞，小便不通，水气结聚于内，乃腹大而肿。故四肢小，阴下湿，手足逆冷，腰痛，上气，咳嗽，烦疼，故云大

　　卷之二十一　水肿病诸候（凡二十二论）

　　六、身面卒洪肿候

　　身面卒洪肿者，亦水病之候，肾脾虚弱所为。肾主水，肾虚故水妄行；脾主土，脾虚不能克制水，故水流溢，散于皮肤，令身体卒然洪肿，股间寒，足 壅是也。

　　卷之二十一　水肿病诸候（凡二十二论）

　　七、石水候

　　肾主水，肾虚则水气妄行，不根据经络，停聚结在脐间，小腹肿大，硬如石，故云石水。其候引胁下胀痛，而不喘是也。

　　脉沉者，名曰石水。尺脉微大，亦为石水。肿起脐下，至小腹垂垂然，上至胃脘，则死

　　卷之二十一　水肿病诸候（凡二十二论）

　　八、皮水候

　　肺主于皮毛，肾主于水。肾虚则水妄行，流溢于皮肤，故令身体面目悉肿，按之没指，而无汗也。腹如故而不满，亦不渴，四肢重而不恶风是也。

　　脉浮者，名曰皮水也。

　　卷之二十一　水肿病诸候（凡二十二论）

　　九、水肿咳逆上气候

　　肾主水，肺主气。肾虚不能制水，故水妄行，浸溢皮肤，而身体肿满。流散不已，上乘于肺，肺得水而浮，浮则上气而咳嗽也。

　　卷之二十一　水肿病诸候（凡二十二论）

　　十、水肿从脚起候

　　肾者阴气，主于水而又主腰脚。肾虚则腰脚血气不足，水之流溢，先从虚而入，故腰脚先肿也。

　　卷之二十一　水肿病诸候（凡二十二论）

　　十一、水分候

　　水分者，言肾气虚弱，不能制水，令水气分散，流布四肢，故云水分。但四肢皮肤虚肿，聂聂而动者，名水分也。

　　卷之二十一　水肿病诸候（凡二十二论）

　　十二、毛水候

　　夫水之病，皆由肾虚所为，肾虚则水流散经络，始溢皮毛。今此毛水者，乃肺家停积之水，流溢于外。肺主皮毛，故余经未伤，皮毛先肿，因名毛水也。

　　卷之二十一　水肿病诸候（凡二十二论）

　　十三、疸水候

　　水病无不由脾肾虚所为。脾肾虚则水妄行，盈溢皮肤而令身体肿满。此疸水者，言脾胃有热，热气流于膀胱，使小便涩而身面尽黄，腹满如水状，因名疸水也。

　　卷之二十一　水肿病诸候（凡二十二论）

　　十四、燥水候

　　燥水，谓水气溢于皮肤，因令肿满，以指画肉上，则隐隐成文本者，名曰燥水也。

　　卷之二十一　水肿病诸候（凡二十二论）

　　十五、湿水候

　　湿水者，谓水气溢于皮肤，因令肿满，以指画肉上，随画随散，不成文本者，名曰湿水

　　卷之二十一　水肿病诸候（凡二十二论）

　　十六、犯土肿候

　　犯土之病，由居住之处，穿凿地土，犯之土气而致病也。令人身之肌肉、头面、遍体尽肿满，气急，故谓之犯土也。

　　卷之二十一　水肿病诸候（凡二十二论）

　　十七、不伏水土候

　　不伏水土者，言人越在他境，乍离封邑，气候既殊，水土亦别，因而生病，故云不伏水土。病之状，身体虚肿，或下痢而不能食，烦满气上是也。

　　卷之二十一　水肿病诸候（凡二十二论）

　　十八、二十四水候

　　夫水之病，皆生于腑脏。方家所出，立名不同，亦有二十四水，或十八水，或十二水，或五水，不的显名证。寻其病根，皆由荣卫不调，经脉痞涩，脾胃虚弱，使水气流溢，盈散皮肤，故令遍体肿满，喘息上气，目果浮肿，颈脉急动，不得眠卧，股间冷，小便不通，是其候也。

　　卷之二十一　水肿病诸候（凡二十二论）

　　十九、水症候

　　水症者，由经络痞涩，水气停聚，在于腹内，大小肠不利所为也。其病腹内有结块坚强，在两胁间，膨膨胀满，遍身肿，所以谓之水症。

　　卷之二十一　水肿病诸候（凡二十二论）

　　二十、水瘕候

　　水瘕者，由经络痞涩，水气停聚，在于心下，肾经又虚，不能宣利溲便，致令水气结聚，而成形 ，在于心腹之间，抑按作水声，但欲饮而不用食，遍身虚肿是也。

　　卷之二十一　水肿病诸候（凡二十二论）

　　二十一、水蛊候

　　此由水毒瓦斯结聚于内，令腹渐大，动摇有声，常欲饮水，皮肤粗黑，如似肿状，名水蛊

　　卷之二十一　水肿病诸候（凡二十二论）

　　二十二、水癖候

　　水癖，由饮水浆不消，水气结聚而成癖，在于两胁之侧，转动便痛，不耐风寒，不欲食而短气是也。癖者，谓僻侧在于胁间，故受名也。

　　卷之二十二　霍乱病诸候（凡二十四论）

　　一、霍乱候

　　霍乱者，由人温凉不调，阴阳清浊二气，有相干乱之时，其乱在于肠胃之间者，因遇饮食而变发，则心腹绞痛。其有先心痛者，则先吐；先腹痛者，则先利；心腹并痛者，则吐利俱发。挟风而实者，身发热，头痛体疼而复吐利；虚者，但吐利，心腹刺痛而已。亦有饮酒、食肉、腥脍、生冷过度，因居处不节，或露卧湿地，或当风取凉，而风冷之气归于三焦，传于脾胃，脾胃得冷则不磨，不磨则水谷不消化，亦令清浊二气相干，脾胃虚弱，便则吐利，水谷不消，则心腹胀满，皆成霍乱。

　　霍乱有三名：一名胃反，言其胃气虚逆，反吐饮食也；二名霍乱，言其病挥霍之间，便致撩乱也；三名走哺，言其哺食变逆者也。

　　诊其脉来代者，霍乱；又脉代而绝者，亦霍乱也。霍乱，脉大可治，微细不可治。霍乱吐下，脉微迟，气息劣，口不欲言者，不可治。

　　《养生方》云：七月食蜜，令人暴下，发霍乱。

　　卷之二十二　霍乱病诸候（凡二十四论）

　　二、霍乱心腹痛候

　　冷热不调，饮食不节，使人阴阳清浊之气相干，而变乱于肠胃之间，则成霍乱。霍乱而心腹痛者，是风邪之气客于脏腑之间，冷气与真气相击，或上攻心，或下攻腹，故心腹痛也

　　卷之二十二　霍乱病诸候（凡二十四论）

　　三、霍乱呕吐候

　　冷热不调，饮食不节，使人阴阳清浊之气相干，而变乱于肠胃之间，则成霍乱。霍乱而呕吐者，是冷气客于腑脏之间，或上攻于心，则心痛，或下攻于腹，则腹痛。若先心痛者，则先吐，先腹痛者，则先利。而此呕吐，是冷入于胃，胃气变乱，冷邪既盛，谷气不和，胃气逆上，故呕吐也。

　　卷之二十二　霍乱病诸候（凡二十四论）

　　四、霍乱心腹胀满候

　　冷热不调，饮食不节，使人阴阳清浊之气相干，而变乱于肠胃之间，则成霍乱。霍乱而心腹胀满者，是寒气与脏气相搏，真邪相攻，不得吐利，故令心腹胀满。其有吐利过多，脏虚，邪犹未尽，邪搏于气，气不宣发，亦令心腹胀满。

