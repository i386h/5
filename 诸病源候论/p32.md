<!-- { "loadSidebar": true } -->
　　卷之二十二　霍乱病诸候（凡二十四论）

　　五、霍乱下痢候

　　冷热不调，饮食不节，使人阴阳清浊之气相干，而变乱于肠胃之间，则成霍乱。霍乱而下痢，是冷气先入于肠胃，肠胃之气得冷，则交击而痛，故霍乱若先腹痛者，则行利也。

　　卷之二十二　霍乱病诸候（凡二十四论）

　　六、霍乱下痢不止候

　　冷热不调，饮食不节，使人阴阳清浊之气相干，而变乱于肠胃之间，则成霍乱。霍乱而下痢不止者，因肠胃俱冷，而挟宿虚，谷气不消，肠滑故洞下不止也。痢不止，虚冷气极，冷入于筋，则变转筋。其胃虚，冷气乘之，亦变呕哕。

　　卷之二十二　霍乱病诸候（凡二十四论）

　　七、霍乱欲死候

　　冷热不调，饮食不节，使人阴阳清浊之气相干，而变乱于肠胃之间，则成霍乱。霍乱欲死者，由饮食不消，冷气内搏，或未得吐利，或虽得吐利，冷气未歇，致真邪相干，阴阳交争，气厥不理，则烦闷逆满困乏，故欲死也。

　　卷之二十二　霍乱病诸候（凡二十四论）

　　八、霍乱呕哕候

　　冷热不调，饮食不节，使人阴阳清浊之气相干，而变乱于肠胃之间，则成霍乱。霍乱而呕哕者，由吐利后，胃虚而逆则呕；气逆遇冷折之，气不通则哕。

　　卷之二十二　霍乱病诸候（凡二十四论）

　　九、霍乱烦渴候

　　冷热不调，饮食不节，使人阴阳清浊之气相干，而变乱于肠胃之间，则成霍乱。霍乱而烦渴者，由大吐逆，上焦虚，气不调理，气乘于心则烦闷；大痢则津液竭，津液竭则脏燥，脏燥则渴。烦渴不止则引饮，引饮则痢亦不止也。

　　卷之二十二　霍乱病诸候（凡二十四论）

　　十、霍乱心烦候

　　冷热不调，饮食不节，使人阴阳清浊之气相干，而变乱于肠胃之间，则成霍乱。霍乱而心烦者，由大吐大痢，腑脏气暴极。夫吐者，胃气逆也；痢者，肠虚也。若大吐大痢，虚逆则甚，三焦不理，五脏未和，冷搏于气，逆上乘心，故心烦。亦有未经吐利心烦者，是冷气入于肠胃，水谷得冷则不消，蕴瘀不宣，气亦逆上，故亦心烦。

　　卷之二十二　霍乱病诸候（凡二十四论）

　　十一、霍乱干呕候

　　冷热不调，饮食不节，使人阴阳清浊之气相干，而变乱于肠胃之间，则成霍乱。霍乱干呕者，由吐下之后，脾胃虚极，三焦不理，气痞结于心下，气时逆上，故干呕。干呕者，谓欲呕而无所出也。若更遇冷，冷折于胃气，胃气不通，则变成哕。

　　卷之二十二　霍乱病诸候（凡二十四论）

　　十二、霍乱心腹筑悸候

　　冷热不调，饮食不节，使人阴阳清浊之气相干，而变乱于肠胃之间，则成霍乱。霍乱而心腹筑悸者，由吐下之后，三焦五脏不和，而水气上乘于心故也。肾主水，其气通于阴，吐下三焦五脏不和，故肾气亦虚，不能制水，水不下宣，与气俱上乘心。其状起齐下，上从腹至心，气筑筑然而悸动不定也。

　　卷之二十二　霍乱病诸候（凡二十四论）

　　十三、霍乱呕而烦候

　　冷热不调，饮食不节，使人阴阳清浊之气相干，而变乱于肠胃之间，则成霍乱。霍乱呕而烦者，由吐下后胃虚而气逆，故呕也；气逆乘心，故烦。所以呕而烦也。

　　卷之二十二　霍乱病诸候（凡二十四论）

　　十四、干霍乱候

　　冷热不调，饮食不节，使人阴阳清浊之气相干，而变乱于肠胃之间，则成霍乱。霍乱者，多吐痢也。干霍乱者，是冷气搏于肠胃，致饮食不消，但腹满烦乱，绞痛，短气。其肠胃先挟实，故不吐痢，名为干霍乱也。

　　卷之二十二　霍乱病诸候（凡二十四论）

　　十五、霍乱四逆候

　　冷热不调，饮食不节，使人阴阳清浊之气相干，而变乱于肠胃之间，则成霍乱。霍乱而大吐下后，其肠胃俱虚，乃至汗出，其脉欲绝，手足皆冷，名为四逆。四逆者，谓阴阳卒厥绝也。

　　卷之二十二　霍乱病诸候（凡二十四论）

　　十六、霍乱转筋候

　　冷热不调，饮食不节，使人阴阳清浊之气相干，而变乱于肠胃之间，则成霍乱。霍乱而转筋者，由冷气入于筋故也。足之三阴三阳之筋起于人足指，手之三阴三阳之筋，起于手指，并循络于身。夫霍乱大吐下之后，阴阳俱虚，其血气虚极，则手足逆冷，而荣卫不理，冷搏于筋，则筋为之转。冷入于足之三阴三阳，则脚筋转；入于手之三阴三阳，则手筋转。随冷所入之筋，筋则转。转者，皆由邪冷之气击动其筋而移转也。

　　卷之二十二　霍乱病诸候（凡二十四论）

　　十七、中恶霍乱候

　　冷热不调，饮食不节，使人阴阳清浊之气相干，而变乱于肠胃之间，则成霍乱。而云中恶者，谓鬼气卒中于人也。其状卒然心腹绞痛，而客邪内击，与饮食、寒冷相搏，致阴阳之气亦相干乱，肠胃虚，则变吐利烦毒，为中恶霍乱也。

　　卷之二十二　霍乱病诸候（凡二十四论）

　　十八、霍乱诸病候

　　霍乱之病，由冷热不调，饮食不节，阴阳错乱，清浊之气相干在肠胃之间。发则心腹绞痛吐利。腑脏虚弱，或烦，或渴，或呕哕，或手足冷，或本挟宿疹，今因虚而发也。

　　卷之二十二　霍乱病诸候（凡二十四论）

　　十九、霍乱后诸病候

　　冷热不调，饮食不节，使人阴阳清浊之气相干，而变乱于肠胃之间，则成霍乱。而霍乱之后，荣卫未和调，腑脏尚虚冷，或吐痢不止，呕逆未定，或宿疹乘虚而发，更生诸病也。

　　卷之二十二　霍乱病诸候（凡二十四论）

　　二十、霍乱后烦躁卧不安候

　　冷热不调，饮食不节，使人阴阳清浊之气相干，而变乱于肠胃之间，则成霍乱。霍乱之后而烦躁卧不安者，由吐下之后，腑脏虚极，阴阳未理，血虚气乱，故血气之行未复常度，内乘于腑脏，故烦躁而不得安卧也。

　　卷之二十二　霍乱病诸候（凡二十四论）

　　二十一、霍乱后不除候

　　冷热不调，饮食不节，使人阴阳清浊之气相干，而变乱于肠胃之间，则成霍乱。霍乱之后而不除者，由吐胸膈宿食不尽，或不得吐而但痢，其冷气不散，因而着食入胃，胃气未和，故犹胀痛烦满，谓之不除也。

　　卷之二十二　霍乱病诸候（凡二十四论）

　　二十二、转筋候

　　转筋者，由荣卫气虚，风冷气搏于筋故也。手足之三阴三阳之筋，皆起于手足指，而并络于身。若血气不足，阴阳虚者，风冷邪气中于筋，随邪所中之筋，筋则转。转者，谓其转动也。经云：足太阳下，血气皆少，则喜转筋，喜踵下痛者，是血气少则易虚，虚而风冷乘之故也。

　　诊其左手关上，肝脉也。沉为阴，阴实者，肝实也，苦肉动转筋。左手尺中名神门以后脉，足少阴经也，浮为阳，阳虚者，病苦转筋。其汤熨针石，别有正方，补养宣导，今附于后。

　　《养生方导引法》云：偃卧，展两胫两手，足外踵，指相向，以鼻纳气，自极七息。除两膝寒、胫骨疼、转筋。

　　又法：覆卧，傍视，立两踵，伸腰，鼻纳气。去转筋。

　　又云：张胫两足指，号五息止，令人不转筋。极自用力张脚，痛挽两足指，号言宽大，去筋节急挛 痛。久行，身开张。

　　又云：覆卧，傍视，立两踵，伸腰，以鼻纳气，自极七息已。除脚中弦痛、转筋、脚酸疼。一本云：治脚弱。

　　卷之二十二　霍乱病诸候（凡二十四论）

　　二十三、筋急候

　　凡筋中于风热则弛纵，中于风冷则挛急。十二经筋皆起于手足指，循络于身也。体虚弱，若中风寒，随邪所中之筋则挛急，不可屈伸。其汤熨针石，别有正方，补养宣导，今附于后。

　　《养生方导引法》云：两手抱足。头不动，足向口面，受气，众节气散，来往三七。欲得捉足，左右侧身，各各急挽，腰不动。去四肢腰上下髓内冷、血脉冷、筋急。

　　又云：一足向前互跪，押 极势；一手向前，长努拓势；一足向后屈，一手搦解溪，急挽尽势；膝头搂席使急，面头渐举，气融散流向下，左右换易四七。去腰、伏菟、掖下闷疼又云：长舒一足，一脚屈，两手抱膝三里，努膝向前，身却挽，一时取势，气内散消，如似骨解，递互换足，各别三七。渐渐去膊脊冷风，冷血筋急。

　　又云：张胫两足指，号五息止。令人不转筋。极自用力张脚，痛挽两足指，号言宽大。去筋节急挛 痛。久行，身开张。

　　又云：双手反向拓腰，仰头向后努急，手拓处不动，展两肘头相向，极势三七。去两臂膊筋急冷血，咽骨掘弱。

　　又云：一手拓前极势长努，一手向后长舒尽势，身似夫形，左右迭互换手亦二七，腰脊不动去身内八节骨肉冷血，筋髓虚，颈项膊急。

　　又云：一足踏地，一手向前长舒，一足向后极势，长舒一手一足，一时尽意，急振二七。左右亦然。去髓疼筋急，百脉不和。

　　又云：两手掌倒拓两膊并前极势，上下傍两掖，急努振摇，来去三七竟，手不移处，努两肘向上急势，上下振摇二七、欲得卷两手七，自相将三七去项膊筋脉急劳。一手屈卷向后左，一手捉肘头向内挽之，上下一时尽势，屈手散放，舒指三，方转手，皆极势四七。调肘膊骨筋急强。两手拓向上极势，上下来往三七，手不动，将两肘向上极势七，不动手肘臂，侧身极势，左右回三七。去颈骨冷气风急。

　　卷之二十二　霍乱病诸候（凡二十四论）

　　二十四、结筋候

　　凡筋中于风热则弛纵，中于风冷则挛急。十二经之筋皆起于手足指，而络于身也。体虚者，风冷之气中之，冷气停积，故结聚，谓之结筋也。

　　卷之二十三　中恶病诸候（凡十四论）

　　一、中恶候

　　中恶者，是人精神衰弱，为鬼神之气卒中之也。夫人阴阳顺理，荣卫调平，神守则强，邪不干正。若将摄失宜，精神衰弱，便中鬼毒之气。其状：卒然心腹刺痛，闷乱欲死。

　　凡卒中恶，腹大而满者，诊其脉，紧大而浮者死，紧细而微者生。

　　又，中恶吐血数升，脉沉数细者死，浮焱如疾者生。

　　中恶者瘥后，余势停滞，发作则变成注。

　　卷之二十三　中恶病诸候（凡十四论）

　　二、中恶死候

　　中鬼邪之气，卒然心腹绞痛闷绝，此是客邪暴盛，阴阳为之难绝，上下不通，故气暴厥绝如死；良久，其真气复，生也。而有乘年之衰，逢月之空，失时之和，谓之三虚；三虚而腑脏衰弱，精神微羸，中之则真气竭绝，则死。其得瘥者，若余势停滞，发作则变成注。

