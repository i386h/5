<!-- { "loadSidebar": true } -->
　　卷之二十三　中恶病诸候（凡十四论）

　　三、尸厥候

　　尸厥者，阴气逆也。此由阳脉卒下坠，阴脉卒上升，阴阳离居，荣卫不通，真气厥乱，客邪乘之，其状如死，犹微有息而不恒，脉尚动而形无知也。听其耳内，循循有如啸之声，而股间暖是也。耳内虽无啸声，而脉动者，故当以尸厥治之。

　　诊其寸口脉，沉大而滑，沉即为实，滑即为气，实气相搏，身温而汗，此为入腑，虽卒厥不知人，气复则自愈也。若唇正青，身冷，此为入脏，亦卒厥不知人，即死。候其左手关上脉，阴阳俱虚者，足厥阴、足少阳俱虚也，病苦恍惚，尸厥不知人，妄有所见。

　　卷之二十三　中恶病诸候（凡十四论）

　　四、卒死候

　　卒死者，由三虚而遇贼风所为也。三虚，谓乘年之衰，一也；逢月之空，二也；失时之和，三也。人有此三虚，而为贼风所伤，使阴气偏竭于内，阳气阻隔于外，二气壅闭，故暴绝如死。若腑脏气未竭者，良久乃苏。

　　然亦有挟鬼神之气而卒死者，皆有顷邪退，乃活也。凡中恶及卒忤，卒然气绝，其后得苏。若其邪气不尽者，停滞心腹，或心腹痛，或身体沉重，不能饮食，而成宿疹，皆变成注。

　　卷之二十三　中恶病诸候（凡十四论）

　　五、卒忤候

　　卒忤者，亦名客忤，谓邪客之气，卒犯忤人精神也。此是鬼厉之毒瓦斯，中恶之类。人有魂魄衰弱者，则为鬼气所犯忤，喜于道间门外得之。其状：心腹绞痛胀满，气冲心胸，或即闷绝，不复识人，肉色变异，腑脏虚竭者，不即治，乃至于死。然其毒瓦斯有轻重，轻者微治而瘥，重者侵克腑脏，虽当时救疗，余气停滞，久后犹发，乃变成注。

　　卷之二十三　中恶病诸候（凡十四论）

　　六、卒忤死候

　　犯卒忤，客邪鬼气卒急伤人，入于腑脏，使阴阳离绝，气血暴不通流，奄然厥绝如死状也。良久，阴阳之气和，乃苏；若腑脏虚弱者，即死。亦有虽瘥而毒瓦斯不尽，时发，则心腹刺痛，连滞变成注。

　　卷之二十三　中恶病诸候（凡十四论）

　　七、鬼击候

　　鬼击者，谓鬼厉之气击着于人也。得之无渐，卒着如人以刀矛刺状，胸胁腹内绞急切痛，不可抑按，或吐血，或鼻中出血，或下血。

　　一名为鬼排，言鬼排触于人也。人有气血虚弱，精魂衰微，忽与鬼神遇相触突，致为其所排击，轻者困而获免，重者多死。

　　卷之二十三　中恶病诸候（凡十四论）

　　八、卒魇候

　　卒魇者，屈也，谓梦里为鬼邪之所魇屈。人卧不悟，皆是魂魄外游，为他邪所执录，欲还未得，致成魇也。忌火照，火照则神魂遂不复入，乃至于死。而人有于灯光前魇者，是本由明出，是以不忌火也。

　　又云：人魇，忽然明唤之，魇死不疑。暗唤之好。唯得远唤，亦不得近而急唤，亦喜失魂魄也。其汤熨针石，别有正方，补养宣导，今附于后。

　　《养生方·导引法》云：拘魂门，制魄户，名曰握固法。屈大母指，着四小指内抱之，积习不止，眠时亦不复开，令人不魇魅。

　　卷之二十三　中恶病诸候（凡十四论）

　　九、魇不寤候

　　人眠睡，则魂魄外游，为鬼邪所魇屈。其精神弱者，魇则久不得寤，乃至气暴绝。所以须傍人助唤，并以方术治之，乃苏。

　　卷之二十三　中恶病诸候（凡十四论）

　　十、自缢死候

　　人有不得意志者，多生忿恨，往往自缢，以绳物系颈，自悬挂致死，呼为自缢。若觉早，虽已死，徐徐捧下，其阴阳经络虽暴壅闭，而脏腑真气故有未尽，所以犹可救疗，故有得活者。若见其悬挂，便忽遽截断其绳，旧云则不可救。此言气已壅闭，绳忽暴断，其气虽通，而奔迸运闷故，则气不能还，即不得复生。

　　又云：自缢死，旦至暮，虽已冷，必可治；暮至旦，则难治。此谓其昼则阳盛，其气易通；夜则阴盛，其气难通。

　　又云：夏则夜短，又热，则易活。

　　又云：气虽已断，而心微温者，一日以上，犹可活也。

　　卷之二十三　中恶病诸候（凡十四论）

　　十一、溺死候

　　人为水所没溺，水从孔窍入，灌注腑脏，其气壅闭，故死。若早拯救得出，即泄沥其水，令气血得通，便得活。

　　又云：经半日及一日，犹可活；气若已绝，心上暖，亦可活。

　　卷之二十三　中恶病诸候（凡十四论）

　　十二、中热候

　　夏月炎热，人冒涉途路，热毒入内，与五脏相并，客邪炽盛，或郁瘀不宣，致阴气卒绝，阳气暴壅，经络不通，故奄然闷绝，谓之 。然此乃外邪所击，真脏未坏，若便遇治救，气宣则苏。

　　夫热 不可得冷，得冷便死，此谓外卒以冷触其热，蕴积于内，不得宣发故也。

　　卷之二十三　中恶病诸候（凡十四论）

　　十三、冒热困乏候

　　人盛暑之时，触冒大热，热毒瓦斯入脏腑，则令人烦闷郁冒，至于困乏也。

　　卷之二十三　中恶病诸候（凡十四论）

　　十四、冻死候

　　人有在于途路，逢凄风苦雨，繁霜大雪，衣服沾濡，冷气入脏，致令阴气闭于内，阳气绝于外，荣卫结涩，不复流通，故致噤绝而死。若早得救疗，血温气通则生。

　　又云：冻死一日犹可治，过此则不可治也。

　　卷之二十三　尸病诸候（凡十二论）

　　一、诸尸候

　　人身内自有三尸诸虫，与人俱生，而此虫忌恶，能与鬼灵相通，常接引外邪，为人患害。其发作之状，或沉沉默默，不的知所苦，而无处不恶，或腹痛胀急，或石 块踊起，或挛引腰脊，或精神杂错。变状多端，其病大体略同，而有小异，但以一方治之者，故名诸尸也。

　　卷之二十三　尸病诸候（凡十二论）

　　二、飞尸候

　　飞尸者，发无由渐，忽然而至，若飞走之急疾，故谓之飞尸。其状：心腹刺痛，气息喘急胀满，上冲心胸者是也。

　　卷之二十三　尸病诸候（凡十二论）

　　三、遁尸候

　　遁尸者，言其停遁在人肌肉血脉之间，若卒有犯触，即发动。亦令人心腹胀满刺痛，气息喘急，傍攻两胁，上冲心胸，瘥后复发，停遁不消，故谓之遁尸也。

　　卷之二十三　尸病诸候（凡十二论）

　　四、沉尸候

　　沉尸者，发时亦心腹绞痛，胀满喘急，冲刺心胸，攻击胁肋。虽歇之后，犹沉痼在人腑脏，令人四体无处不恶，故谓之沉尸。

　　卷之二十三　尸病诸候（凡十二论）

　　五、风尸候

　　风尸者，在人四肢，循环经络，其状：淫跃去来，沉沉默默，不知痛处，若冲风则发是

　　卷之二十三　尸病诸候（凡十二论）

　　六、尸注候

　　尸注病者，则是五尸内之尸注，而挟外鬼邪之气，流注身体，令人寒热淋沥，沉沉默默，不的知所苦，而无处不恶。或腹痛胀满，喘急不得气息，上冲心胸，傍攻两胁；或块踊起；或挛引腰脊；或举身沉重，精神杂错， 觉昏谬。每节气改变，辄致大恶，积月累年，渐就顿滞，以至于死。死后复易傍人，乃至灭门。以其尸病注易傍人，故为尸注

　　卷之二十三　尸病诸候（凡十二论）

　　七、伏尸候

　　伏尸者，谓其病隐伏在人五脏内，积年不除。未发之时，身体平调，都如无患；若发动，则心腹刺痛，胀满喘急。其汤熨针石，别有正方，补养宣导，今附于后。

　　《养生方导引法》云：叩齿二七过，辄咽气二七过，如此三百通乃止。为之二十日，邪气悉去；六十日，小病愈；百日，大病除，伏尸皆去，面体光泽。

　　卷之二十三　尸病诸候（凡十二论）

　　八、阴尸候

　　阴尸者，由体虚受于外邪，搏于阴气，阳气壅积。初着之状，起于皮肤内，卒有物，状似虾蟆，经宿与身内尸虫相搏，如杯大，动摇掣痛，不可堪忍。此多因天雨得之，过数日不

　　卷之二十三　尸病诸候（凡十二论）

　　九、冷尸候

　　冷尸者，由是身内尸虫与外邪相接引为病。发动亦心腹胀满刺痛，气急，但因触冷即发，故谓之冷尸。

　　卷之二十三　尸病诸候（凡十二论）

　　十、寒尸候

　　寒尸者，由身内尸虫与外邪相引接所成。发动亦令人心腹胀满刺痛。但以其至冬月感于寒气则发，故谓之寒尸。

　　卷之二十三　尸病诸候（凡十二论）

　　十一、丧尸候

　　人有年命衰弱，至于丧死之处，而心意忽有所畏恶，其身内尸虫，性既忌恶，便更接引外邪，共为疹病。其发亦心腹刺痛，胀满气急。但逢丧处，其病则发，故谓之丧尸。

　　卷之二十三　尸病诸候（凡十二论）

　　十二、尸气候

　　人有触值死尸，或临尸，其尸气入腹内，与尸虫相接成病。其发亦心腹刺痛，胀满气急。但闻尸气则发，故谓之尸气。

　　卷之二十四　注病诸候（凡三十四论）

　　一、诸注候

　　凡注之言住也，谓邪气居住人身内，故名为注。此由阴阳失守，经络空虚，风寒暑湿、饮食劳倦之所致也。其伤寒不时发汗，或发汗不得真汗，三阳传于诸阴，入于五脏，不时除瘥，留滞宿食；或冷热不调，邪气流注；或乍感生死之气；或卒犯鬼物之精，皆能成此病。

　　其变状多端，乃至三十六种，九十九种，而方不皆显其名也。

　　又有九种注：一曰风注。皮肉掣振，或游易不定，一年之后，头发堕落，颈项掣痛，骨立解鸣，两目疼，鼻中酸切，牙齿虫蚀。又云：其病患欲得解头却巾，头痛，此名温风。病人体热头痛，骨节厥强，此名汗风。或游肿在腹，或在手脚，此名柔风。或啖食眠卧汗出，此名水风。或脑转肉裂，目中系痛，不欲闻人语声，此名大风。或不觉绝倒，口有白沫，此名绝风。或被发狂走，打破人物，此名颠风。或叫呼骂詈，独语谈笑，此名狂风。或口噤面戾，四肢不随，此名寄风。或体上生疮，眉毛堕落，此名纠风。或顽痹如蚝螫，或疮或痒或痛，此名蚝风。或举身战动，或鼻塞，此名罩风。又云：人死三年之外，魂神因作风尘，着人成病，则名风注。

　　二曰寒注。心腹懊痛呕沫，二年之后，大便便血，吐逆青沫，心懊痛硬，腹满，腰脊疼强痛。

　　三曰气注。走入神机，妄言，百日之后，体皮肿起，乍来乍去，一年之后，体满失颜色，三年之后，变吐作虫，难治。

　　四曰生注。心胁痛，转移无常，三日之后，体中痛，移易牵掣，冲绞心胁，一年之后，颜目赤，精泽青黑，二年之后，咳逆下痢，变作虫，难治。

