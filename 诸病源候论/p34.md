<!-- { "loadSidebar": true } -->
　　五曰凉注。心下乍热乍寒，一年之后，四肢重，喜卧噫酢，体常浮肿，往来不时，皮肉黑，羸瘦，生 ，目黄，爪甲及口唇青。

　　六曰酒注。体气动，热气从胸中上下，无处不痛，一年之后，四肢重，喜卧，喜哕噫酸，体面浮肿，往来不时。

　　七曰食注。心下硬痛懊 彻背，一年之后，令人羸瘦虚肿，先从脚起，体肉变黑，脐内时绞痛。

　　八曰水注。手脚起肿，百日之后，体肉变黄，发落，目失明，一年之后难治。三年身体肿，水转盛，体生虫，死不可治。

　　九曰尸注。体痛牵掣非常，七日之后，体肉变白驳，咽喉内吞如有物，两胁里硬，时痛。

　　凡欲知是注非注，取纸覆痛处，烧头发令焦，以簇纸上，若是注，发粘着纸，此注气引之也。若非注，发即不着纸。

　　诊其注病，脉浮大可治，细而数难治。

　　《养生方》云：诸湿食不见影，食之成卒注。

　　卷之二十四　注病诸候（凡三十四论）

　　二、风注候

　　注之言住也，言其连滞停住也。风注之状，皮肤游易往来，痛无常处是也。由体虚受风邪，邪气客于荣卫，随气行游，故谓风注。其汤烫针石，别有正方，补养宣导，今附于后。

　　《养生方·导引法》云：两手交拓两膊头面，两肘头仰上极势，身平头仰，同时取势，肘头上下三七摇之。去膊肘风注，咽项急，血脉不通。

　　卷之二十四　注病诸候（凡三十四论）

　　三、鬼注候

　　注之言住也，言其连滞停住也。人有先无他病，忽被鬼排击，当时或心腹刺痛，或闷绝倒地，如中恶之类，其得瘥之后，余气不歇，停住积久，有时发动，连滞停住，乃至于死。

　　死后注易傍人，故谓之鬼注。

　　卷之二十四　注病诸候（凡三十四论）

　　四、五注候

　　注者住也，言其连滞停住，死又注易傍人也。注病之状，或乍寒乍热，或皮肤淫跃，或心腹胀刺痛，或支节沉重，变状多端，而方云三十六种，九十九种，及此等五注病，皆不显出其名，大体与诸注皆同。

　　卷之二十四　注病诸候（凡三十四论）

　　五、转注候

　　转注，言死又注易傍人。转注之状，与诸注略同，以其在于身内移转无常，故谓之转注

　　卷之二十四　注病诸候（凡三十四论）

　　六、生注候

　　注者住也，言其病连滞停住，死又注易傍人也。人有阴阳不调和，血气虚弱，与患注人同共居处，或看侍扶接，而注气流移，染易得上，与病者相似，故名生注。

　　卷之二十四　注病诸候（凡三十四论）

　　七、死注候

　　人有病注死者，人至其家，染病与死者相似，遂至于死，复易傍人，故谓之死注。

　　卷之二十四　注病诸候（凡三十四论）

　　八、邪注候

　　注者住也，言其病连滞停住，死又注易傍人也。凡云邪者，不正之气也，谓人之腑脏血气为正气，其风寒暑湿，魅 魍魉，皆谓为邪也。邪注者，由人体虚弱，为邪气所伤，贯注经络，留滞腑脏，令人神志不定，或悲或恐，故谓之邪注。

　　卷之二十四　注病诸候（凡三十四论）

　　九、气注候

　　注者住也，言其病连滞停住，死又注易傍人也。风邪搏于肺气所为也，肺主气，气通行表里，邪乘虚弱，故相搏之，随气游走冲击，痛无定所，故名为气注。

　　卷之二十四　注病诸候（凡三十四论）

　　十、寒注候

　　人虚为寒邪所伤，又搏于阴，阴气久不泄，从外流内结积。其病之状，心腹痛而呕沫，爪青，休作有时，至冬便剧，故史为寒注也。

　　卷之二十四　注病诸候（凡三十四论）

　　十一、寒热注候

　　注者住也，言其病连滞停住，死又注易傍人也。阴阳俱虚，腑脏不和，为风邪搏于血气。血者阴也，气者阳也，邪搏于阴则寒，搏于阳则热，致使阴阳不调，互相乘加，故发寒热，去来连年，有时暂瘥而复发，故谓之寒热注。

　　卷之二十四　注病诸候（凡三十四论）

　　十二、冷注候

　　注者住也，言其病连滞停住，死又注易傍人也。阴阳偏虚，为冷邪所伤，留连腑脏，停滞经络，内外贯注，得冷则发，腹内时时痛，骨节酸疼，故谓之冷注。其汤熨针石，别有正方，补养宣导，今附于后。

　　《养生方·导引法》云：一手长舒，令掌仰，一手捉颏，挽之向外，一时极势二七。左右亦然。手不动，两向侧极势，急挽之二七。去颈骨急强，头风脑旋，喉痹，膊内冷注

　　卷之二十四　注病诸候（凡三十四论）

　　十三、蛊注候

　　注者住也，言其病连滞停住，死又注易傍人也。蛊是聚蛇虫之类，以器皿盛之，令其自相啖食，余有一个存者，为蛊也，而能变化。人有造作敬事之者，以毒害于佗，多于饮食内而行用之。人中之者，心闷腹痛，其食五脏尽则死。有缓有急，急者仓卒，十数日之间便死；缓者延引岁月，游走腹内，常气力羸惫，骨节沉重，发则心腹烦懊而痛，令人所食之物亦变化为蛊，渐侵食腑脏尽而死，死则病流注染着傍人，故谓之蛊注。

　　卷之二十四　注病诸候（凡三十四论）

　　十四、毒注候

　　注者住也，言其病连滞停住，死又注易傍人也。毒者，是鬼毒之气，因饮食入人腹内，或上至喉间，状如有物，吞吐不出；或游走身体，痛如锥刀所刺。连滞停久，故谓之毒注。

　　卷之二十四　注病诸候（凡三十四论）

　　十五、恶注候

　　注者住也，言其病连滞停住，死又注易傍人也。恶注者，恶毒之气，人体虚者受之，毒气入于经络，遂流移心腹。其状往来击痛，痛不一处，故名为恶注。

　　卷之二十四　注病诸候（凡三十四论）

　　十六、注忤候

　　注者住也，言其病连滞停住，死又注易傍人也。忤者，犯也。人有卒然心腹击痛，乃至顿闷，谓之客忤，是触犯鬼邪之毒瓦斯。当时疗治虽歇，余毒不尽，留住身体，随血气而行，发则四肢肌肉淫奕，或五内刺痛，时休时作，其变动无常，是因犯忤得之成注，故名为注忤

　　卷之二十四　注病诸候（凡三十四论）

　　十七、遁注候

　　注者住也，言其病连滞停住，死又注易傍人也。由人体虚，受邪毒之气，停遁经络脏腑之间，发则四肢沉重，而腹内刺痛，发作无时，病亦无定，以其停遁不瘥，故谓之遁注。

　　《养生方》云：背汗倚壁，成遁注。又鸡肉合獭肉食之，令人病成遁注。

　　卷之二十四　注病诸候（凡三十四论）

　　十八、走注候

　　注者住也，言其病连滞停住，死又注易傍人也。人体虚，受邪气，邪气随血而行，或淫奕皮肤，去来击痛，游走无有常所，故名为走注。

　　《养生方》云：食米甘甜粥，变成走注。又两胁也。

　　卷之二十四　注病诸候（凡三十四论）

　　十九、温注候

　　注者住也，言其病连滞停住，死又注易傍人也。人有染温热之病，瘥后余毒不除，停滞皮肤之间，流入脏腑之内，令人血气虚弱，不甚变食，或起或卧，沉滞不瘥，时时发热，名为温注。

　　卷之二十四　注病诸候（凡三十四论）

　　二十、丧注候

　　注者住也，言其病连滞停住，死又注易傍人也。人有临尸丧，体虚者则受其气，停经络腑脏。若触见丧柩，便即动，则心腹刺痛，乃至变吐，故谓之丧注。

　　卷之二十四　注病诸候（凡三十四论）

　　二十一、哭注候

　　注者住也，言其病连滞停住，死又注易傍人也。人有因哭泣悲伤，情性感动，腑脏致虚，凶邪之气因入腹内，使人四肢沉重。其后若自哭及闻哭声，怅然不能自禁持，悲感不已，故谓之哭注。

　　卷之二十四　注病诸候（凡三十四论）

　　二十二、殃注候

　　注者住也，言其病连滞停住，死又注易傍人也。人有染疫疠之气致死，其余殃不息，流注子孙亲族，得病证状，与死者相似，故名为殃注。

　　卷之二十四　注病诸候（凡三十四论）

　　二十三、食注候

　　注者住也，言其病连滞停住，死又注易傍人也。人有因吉凶坐席饮啖，而有外邪恶毒之气，随食饮入五脏，沉滞在内，流注于外，使人肢体沉重，心腹绞痛，乍瘥乍发。以其因食得之，故谓之食注。

　　卷之二十四　注病诸候（凡三十四论）

　　二十四、水注候

　　注者住也，言其病连滞停住，死又注易傍人也。人肾虚受邪，不能通传水液故也。肾与膀胱合，俱主水，膀胱为津液之腑，肾气下通于阴，若肾气平和，则能通传水液，若虚则不能通传。脾与胃合，俱主土，胃为水谷之海，脾候身之肌肉，土性本克水，今肾不能通传，则水气盛溢，致令脾胃翻弱，不能克水，故水气流散四肢，内溃五脏，令人身体虚肿，腹内鼓胀，淹滞积久，乍瘥乍甚，故谓之水注。

　　卷之二十四　注病诸候（凡三十四论）

　　二十五、骨注候

　　注者住也，言其病连滞停住，死又注易傍人也。凡人血气虚，为风邪所伤，初始客在皮肤，后重遇气血劳损，骨髓空虚，遂流注停滞，令人气血减耗，肌肉消尽，骨髓间时吸吸而热，或 而汗，柴瘦骨立，故谓之骨注。

　　卷之二十四　注病诸候（凡三十四论）

　　二十六、血注候

　　注者住也，言其病连滞停住，死又注易傍人也。人血气虚，为邪所乘故也。心主血脉，心为五脏之主，血虚受邪，心气亦不足。其状：邪气与血并心，心守虚，恍惚不定。邪并于血，则经脉之内，淫奕沉重，往来休作有时，连注不瘥，故谓之血注。

　　卷之二十四　注病诸候（凡三十四论）

　　二十七、湿痹注候

　　注者住也，言其病连滞停住，死又注易傍人也。凡有人风寒湿三气合至，而为痹也。湿痹者，是湿气多也，名为湿痹。湿痹之状，四肢或缓或急，骨节疼痛。邪气往来，连注不瘥，休作无度，故为湿痹注。

　　卷之二十四　注病诸候（凡三十四论）

　　二十八、劳注候

　　注者住也，言其病连滞停住，死又注易傍人也。人大劳，虚而血气空竭，为风邪所乘，致不平复，小运动，便四肢体节沉重，虚吸啜乏，汗出，连滞不瘥，小劳则极，故谓之

　　卷之二十四　注病诸候（凡三十四论）

　　二十九、微注候

　　注者住也，言其病连滞停住，死又注易傍人也。人血气虚损，为微风所乘，搏人血气，在于皮肤络脉之间，随气游走，与气相击而痛，去来无有常处，但邪势浮薄，去来几微，而连滞不瘥，故谓之微注。

