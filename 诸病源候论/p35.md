<!-- { "loadSidebar": true } -->
　　卷之二十四　注病诸候（凡三十四论）

　　三十、泄注候

　　注者住也，言其病连滞停住，死又注易傍人也。人腑脏虚弱，其气外泄，致风邪内侵，邪搏于气，乘心之经络，则心痛如虫啮，气上搏喉间，如有物之状，吞吐不去，发作有时，连注不瘥，故谓之泄注。

　　卷之二十四　注病诸候（凡三十四论）

　　三十一、石注候

　　注者住也，言其病连滞停住，死又注易傍人也。人血气虚，为风冷邪气客在皮肤，折于血气，或痛或肿，其牢强如石，故谓之石注。

　　卷之二十四　注病诸候（凡三十四论）

　　三十二、产注候

　　注者住也。言其病连滞停住，死又注易傍人也。人产后经络空虚，血气伤竭，为风邪所搏，致不平复，虚乏羸极，血气减少，形体柴瘦，沉痼不已，因产后得之，故谓之产注。

　　卷之二十四　注病诸候（凡三十四论）

　　三十三、土注候

　　注者住也，言其病连滞停住，死又注易傍人也。夫五行金木水火土，六甲之辰，并有禁忌。人禀阴阳而生，含血气而长，人之五脏，配合五行，土内主于脾气，为五行五脏之主，其所禁忌，尤难触犯。人有居住穿凿地土，不择便利，触犯禁害，土气与人血气相感，便致疾病。其状，土气流注皮肤，连入腑脏，骨节沉重，遍身虚肿，其肿自破，故谓之土注。

　　卷之二十四　注病诸候（凡三十四论）

　　三十四、饮注候

　　注者住也，言其病连滞停住，死又注易傍人也。人饮水浆多，水气不消，停积为饮，而重因体虚受风冷，风冷搏于饮，则成结实，风饮俱乘于腑脏，使阴阳不宣，寒热来往，沉滞积月累时，故名为饮注。

　　卷之二十五　蛊毒病诸候（上凡九论）

　　一、蛊毒候

　　凡蛊毒有数种，皆是变惑之气。人有故造作之，多取虫蛇之类，以器皿盛贮，任其自相啖食，唯有一物独在者，即谓之为蛊。便能变惑，随逐酒食，为人患祸。患祸于佗，则蛊主吉利，所以不羁之徒而蓄事之。又有飞蛊，去来无由，渐状如鬼气者，得之卒重。凡中蛊病，多趋于死。以其毒害势甚，故云蛊毒。

　　着蛊毒，面色青黄者，是蛇蛊，其脉洪壮。病发之时，腹内热闷，胃胁支满，舌本胀强，不喜言语，身体恒痛；又心腹似如虫行，颜色赤，唇口干燥。经年不治，肝鬲烂而死。

　　其面色赤黄者，是蜥蜴蛊，其脉浮滑而短。病发之时，腰背微满，手脚唇口，悉皆习习。而喉脉急，舌上生疮。二百日不治，啖人心肝尽烂，下脓血，羸瘦，颜色枯黑而死。

　　其面色青白，又云：其脉沉濡。病发时咽喉塞，不欲闻人语，腹内鸣唤，或下或上，天阴雨转剧，皮内如虫行，手脚烦热，嗜醋食，咳唾脓血，颜色乍白乍青，腹内胀满，状如虾蟆。若成虫，吐出如科斗形，是虾蟆蛊。经年不治，啖人脾胃尽，唇口裂而死。

　　其脉缓而散者，病发之时，身体乍冷乍热，手脚烦疼，无时节吐逆，小便赤黄，腹内闷，胸痛，颜色多青，毒或吐出，似蜣螂有足翅，是蜣螂蛊。经年不治，啖人血脉，枯尽而死。

　　欲知是蛊与非，当令病患唾水内，沉者是蛊，浮者非蛊。

　　又云：旦起取井花水，未食前，当令病患唾水内，唾如柱脚，直下沉者，是蛊毒。沉散不至下者，草毒。

　　又云：含大豆，若是蛊豆胀皮脱；若非蛊，豆不烂脱。

　　又云：以鹄皮置病患卧下，勿令病患知，若病剧者，是蛊也。

　　又云：取新生鸡子煮熟，去皮，留黄白，令完全，日晚口含，以齿微微微HT 之，勿令破，作两炊时，夜吐二瓦上，着霜露内，旦看大青，是蛊毒也。

　　昔有人食新变鲤鱼中毒，病心腹痛，心下硬，发热烦冤，欲得水洗沃，身体摇动，如鱼得水状。有人诊云：是蛊。其家云：野间相承无此毒。不作蛊治，遂死。其汤熨针石，别有正方，补养宣导，今附于后。

　　《养生方·导引法》云：两手着头相叉，长引气，即吐之。坐地，缓舒两脚，以两手从外抱膝中，疾低头入两膝间，两手交叉头上十二通，愈蛊毒及三尸毒，腰中大气。

　　又云：行大道，常度日月星辰，清净，以鸡鸣，安身卧，嗽口三咽之。调五脏，杀蛊虫，治心腹痛，令人长生。

　　又云：《无生经》曰：治百病邪蛊，当正偃卧，闭目闭气，内视丹田，以鼻徐徐纳气，令腹极满，徐徐以口吐之，勿令有声，令入多出少，以微为之。故存视五脏，各如其形色；又存胃中，令鲜明洁白如素。为之倦极，汗出乃止，以粉粉身，摩捋形体。汗不出而倦者，亦可止。明日复为之。

　　又当存作大雷电，隆晃走入腹中，为之不止，病自除。

　　卷之二十五　蛊毒病诸候（上凡九论）

　　二、蛊吐血候

　　蛊是合聚虫蛇之类，以器皿盛之，任其相啖食，余一存者，名为蛊。能害人，食人腑脏。其状：心切痛，如被物啮，或硬，面目青黄，病变无常，是先伤于膈上，则吐血也。不即治之，食脏腑尽则死。

　　卷之二十五　蛊毒病诸候（上凡九论）

　　三、蛊下血候

　　蛊是合聚虫蛇之类，以器皿盛之，任其自相食啖，余留一存者为蛊。能变化为毒，害人。有事之以毒害，多因饮食内行之。人中之者，心腹懊痛，烦毒不可忍，食人五脏，下血瘀黑如烂鸡肝。

　　卷之二十五　蛊毒病诸候（上凡九论）

　　四、氐羌毒候

　　氐羌毒者，犹是蛊毒之类。于氐羌界域得之，故名焉。然其发病之状，犹如中蛊毒，心腹刺痛，食人五脏，吐血利血，故是蛊之类也。

　　卷之二十五　蛊毒病诸候（上凡九论）

　　五、猫鬼候

　　猫鬼者，云是老狸野物之精，变为鬼蜮，而根据附于人。人畜事之，犹如事蛊，以毒害人。其病状，心腹刺痛。食人腑脏，吐血利血而死。

　　卷之二十五　蛊毒病诸候（上凡九论）

　　六、野道候

　　野道者，是无主之蛊也。人有畜事蛊，以毒害人，为恶既积，乃至死灭绝，其蛊则无所根据止，浮游由野道路之间，有犯害人者。其病发，犹是蛊之状。但以其于田野道路得之，故以谓之野道。

　　卷之二十五　蛊毒病诸候（上凡九论）

　　七、射工候

　　江南有射工毒虫，一名短狐，一名蜮，常在山涧水内。此虫口内有横骨，状如角弓，其虫形正黑，状如大蜚，生齿发，而有雌雄，雄者口边两角，角端有桠，能屈伸。冬月并在土内蛰，其上气蒸休休，冬月有雪，落其上不凝。夏月在水内，人行水上，及以水洗浴，或因大雨潦时，仍逐水，便流入人家，或遇道上牛马等迹内即停住，其含沙射人影，便病。

　　初得时，或如伤寒，或似中恶，或口不能语，或身体苦强，或恶寒壮热，四肢拘急，头痛，骨 屈伸，张口欠KT ，或清朝小苏，晡夕则剧。剧者不过三日，则齿间有血出，不即治，杀人。又云：初始证候，先寒热恶冷，欠KT ，筋急，头痛目疼，状如伤寒，亦如中尸，便不能语，朝旦小苏，晡夕轧剧，寒热闷乱是也。始得三四日可治，急者七日皆死，缓者二七日，远不过三七日皆死。

　　其毒中人，初未有疮，但恶风 寒热，或如针刺。及其成疮，初如豆粒黑子，或如火烧，或如蠼 尿疮，皆肉内有穿空如大针孔也。其射中人头面尤急，腰以上去人心近者多死，中人腰以下者小宽，不治亦死；虽不死，皆百日内不可保瘥。

　　又云：疮有数种，其一种，中人疮正黑如 子状，或周遍悉赤，衣被犯之，如有芒刺痛。其一种，作疮久即穿陷，或晡间寒热。其一种，如火炙人肉， 起作疮，此最急，数日杀人。其一种，突起如石疖状。俱能杀人，自有迟速耳。大都此病多令人寒热欠伸，张此虫冬月蛰在土内，人有识之者，取带之溪边行亦佳。若得此病毒，仍以为屑，渐服之。夏月在水中者，则不可用。

　　卷之二十五　蛊毒病诸候（上凡九论）

　　八、沙虱候

　　山内水间有沙虱，其蛊甚细，不可见。人入水浴及汲水澡浴，此虫着身，及阴雨日行草间亦着人，便钻入皮里。其诊法，初得时，皮上正赤，如小豆黍粟，以手摩赤上，痛如刺。

　　过三日之后，令百节强，疼痛，寒热，赤上发疮。此虫渐入至骨，则杀人。

　　人在山涧洗浴竟，巾拭KT KT 如芒毛针刺，熟看见处，以竹簪挑拂去之。已深者，用针挑取虫子，正如疥虫，着爪上，映光方见行动也。挑不得，灸上三七壮，则虫死病除。若止两三处，不能为害，多处不可尽挑灸。挑灸其上而犹觉昏昏，是其已大深，便应须根据土俗作方术拂出之，并作诸药汤浴，皆得一二升，出都尽乃止。

　　此七日内宜瘥，不尔则续有飞蛊来，人攻啖心脏便死。飞蛊白色，如韭叶大，长四五寸，初着腹胁，肿痛如刺，即破鸡 之，尽出食鸡，或得三四数过，与取尽乃止，兼取麝香、犀角护其内，作此治可瘥。勿谓小小，不速治，则杀人。

　　彼土呼此病为呼 。（吴音沙作 。读如鸟长尾 音也。）言此虫能招呼沙虱入人体内，人行有得沙虱，还至即以火自灸燎令遍，则此虫自堕地也。

　　卷之二十五　蛊毒病诸候（上凡九论）

　　九、水毒候

　　自三吴已东及南，诸山郡山县，有山谷溪源处，有水毒病，春秋辄得。一名中水，一名中溪，一名中洒（苏骇反），一名水中病，亦名溪温。今人中溪，以其病与射工诊候相似，通呼溪病。

　　其实有异，有疮是射工，无疮是溪病。

　　初得恶寒，头微痛，目匡疼，心内烦懊，四肢振 ，腰背骨节皆强，两膝疼，或吸吸热，但欲睡，旦醒暮剧，手足指逆冷至肘膝。二三日则复生虫，食下部，肛内有疮，不痒不痛，令人不觉，视之乃知。不即治，六七日下部便脓溃，虫上食五脏，热盛烦毒，注下不禁，八九日死。一云十余日死。

　　水毒有阴阳，觉之急视下部。若有疮正赤如截肉者，为阳毒，最急；若疮如鳢鱼齿者，为阴毒，犹小缓。皆杀人，不过二十日。又云，水毒有雌雄，脉洪大而数者为阳，是雄溪，易治，宜先发汗及浴。脉沉细迟者为阴，是雌溪，难治。

