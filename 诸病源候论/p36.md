<!-- { "loadSidebar": true } -->
　　欲知审是中水者，手足指冷即是，若不冷非也。其冷或一寸，或至腕，或至肘膝。冷至二寸为微，至肘膝为剧。又云：作数斗汤，以蒜四五升捣碎投汤内，消息视之，莫令大热，绞去滓，适寒温，以自浴，若身体发赤斑文者是也。又云：若有发疮处，但如黑点，绕边赤，状似鸡眼。在高处难治，下处易治。余诊同，无复异，但觉寒热头痛，腰背急强，手脚冷，欠KT 欲眠，朝瘥暮剧，便判是溪病，不假蒜汤及视下部疮也。

　　此证者，至困时亦不皆洞利及齿间血出，惟热势猛者，则心腹烦乱，不食而狂语，或有下血物如烂肝，十余日至二十日则死。不测，虫食五脏，肛伤，以不治。

　　又云：溪病不歇，仍飞蛊来人，或皮肤腹胁间突起，如烧痛，如刺，登破生鸡上，辄得白虫，状似蛆，长四五六七寸，或三四六八枚无定。此即应是所云虫啖食五脏及下部之事。又云：中溪及射工法急救，令七日内瘥，不尔则有飞蛊来入人身内，攻啖五脏便死。彼土辟却之法，略与射工相似。

　　卷之二十六　蛊毒病诸候（下凡二十七论）

　　十、解诸毒候

　　凡药有大毒，不可入口鼻耳目，即杀人者，一曰钩吻，生朱崖；二曰HT ，又名 日，状如黑雄鸡，生山中；三曰阴命，赤色，着木悬其子，生山海；四曰海姜，状如龙芮，赤色，生海中；五曰鸩羽，状如雀，黑项赤喙，食蝮蛇，生海内。但被此诸毒药，发动之状，皆似劳黄，头项强直，背痛而欲寒，四肢酸洒，毛悴色枯，肌肉缠急，神情不乐。又欲似瘴病，或振寒如疟，或壮热似时行，或吐或利，多苦头痛。又言人齿色黑，舌色赤多黑少，并着药之候也。

　　岭南俚人别有不强药，有蓝药，有焦铜药，金药，菌药，此五种药中人者，亦能杀人。

　　但此毒初着，人不能知，欲知是毒非毒者，初得便以灰磨洗好熟银令净，复以水杨枝洗口齿，含此银一宿卧，明旦吐出看之，银黑者是不强药，银青黑者，是蓝药，银紫斑者，是焦铜药。此三种，但以不强药最急毒。若热酒食里着者，六七日便觉异；若冷酒食里着，经半月始可知耳。若含银，银色不异，而病候与着药之状不殊，心疑是毒，欲得即知者，可食鲤鱼，食竟此毒即发。亦空腹取银口含之，可两食顷，出着露下，明旦看银色，若变黑，即是药毒。又言取鸡子煮去壳，令病患齿啮鸡子白处，亦着露下，若齿啮痕处黑，即是也。

　　又言觉四大不调，即须空腹食炙鸡、炙羸、鸭等肉，触犯令药发，即治之便瘥；若久不治，毒侵肠胃，难复攻治。若定知着药，而四大未羸者，取大戟长三寸许食之，必大吐利，若色青者，是焦铜药；色赤者，是金药；吐菌子者，是菌药。此外，杂药利亦无定色，但小异常利耳。

　　又有两种毒药，并名当孤草。其一种着人时，脉浮大而洪，病发时啬啬恶寒，头微痛，干呕，背迫急，口噤，不觉嚼舌，大小便秘涩，眼匡唇口指甲颜色皆青是也。又一种当孤草毒者，其病发时，口噤而干，舌不得言，咽喉如锥刀刺，胸中甚热，膊胛满，不至百日，身体唇口手脚指甲青而死。

　　又着乌头毒者，其病发时，咽喉强而眼睛疼，鼻中艾臭，手脚沉重，常呕吐，腹中热闷，唇口习习，颜色乍青乍赤，经百日死。

　　凡人若色黑、大骨及肥者，皆胃浓，则胜毒；若瘦者，则胃薄，不胜毒也。

　　卷之二十六　蛊毒病诸候（下凡二十七论）

　　十一、解诸药毒候

　　凡药物云有毒及有大毒者，皆能变乱于人为害，亦能杀人。但毒有大小，自可随所犯而救解之。但着毒重者，亦令人发病时咽喉强直，而两眼睛疼，鼻干，手脚沉重，常呕吐，腹里热闷，唇口习习，颜色乍青乍赤，经百日便死。其轻者，乃身体习习而痹，心胸涌涌然而吐，或利无度是也。但从酒得者难治，言酒性行诸血脉，流遍周体，故难治；因食得者易愈，言食与药俱入胃，胃能容杂毒，又逐大便泄毒瓦斯，毒瓦斯未流入血脉，故易治。若但觉有前诸候，便以解毒药法救之。

　　卷之二十六　蛊毒病诸候（下凡二十七论）

　　十二、服药失度候

　　凡合和汤药，自有限剂。至于圭、铢、分、两，不可乘违。若增加失宜，便生他疾。其为病也，令人吐下不已，呕逆而闷乱，手足厥冷，腹痛转筋。久不以药解之，亦能致死，速治即无害。

　　卷之二十六　蛊毒病诸候（下凡二十七论）

　　十三、诸饮食中毒候

　　凡人往往因饮食忽然困闷，少时致甚，乃至死者，名为饮食中毒，言人假以毒物投食里而杀人。但其病颊内或悬痈内初如酸枣大，渐渐长大，是中毒也。急治则瘥，久不治，毒入腹则死。

　　但诊其脉，浮之无阳，微细而不可知者，中毒也。

　　卷之二十六　蛊毒病诸候（下凡二十七论）

　　十四、食诸肉中毒候

　　凡可食之肉，无甚有毒。自死者，多因疫气所毙，其肉则有毒。若食此毒肉，便令人困闷，吐利无度，是中毒。

　　卷之二十六　蛊毒病诸候（下凡二十七论）

　　十五、食牛肉中毒候

　　凡食牛肉有毒者，由毒蛇在草，牛食因误啖蛇则死；亦有蛇吐毒着草，牛食其草亦死，此牛肉则有大毒。又因疫病而死者，亦有毒。食此牛肉，则令人心闷，身体痹，甚者乃吐逆下利，腹痛不可堪，因而致死者，非一也。

　　卷之二十六　蛊毒病诸候（下凡二十七论）

　　十六、食马肉中毒候

　　凡骏马及马鞍下肉，皆有毒，不可食之，食之则死。其有凡马肉则无毒。因疫病死者，肉亦有毒。此毒中人，多洞下而烦乱。

　　卷之二十六　蛊毒病诸候（下凡二十七论）

　　十七、食六畜肉中毒候

　　六畜者，谓牛、马、猪、羊、鸡、狗也。凡此等肉本无毒，不害人。其自死及着疫死者，皆有毒。中此毒者，亦令人心烦闷，而吐利无度。

　　卷之二十六　蛊毒病诸候（下凡二十七论）

　　十八、食六畜百兽肝中毒候

　　凡禽兽六畜自死者，肝皆有毒，不可食，往往伤人。其疫死者弥甚。被其毒者，多洞利呕吐而烦闷不安。

　　卷之二十六　蛊毒病诸候（下凡二十七论）

　　十九、食郁肉中毒候

　　郁肉毒者，谓诸生肉及熟肉内器中，密闭头，其气壅积不泄，则为郁肉，有毒。不幸而食之，乃杀人。其轻者，亦吐利烦乱不安。

　　卷之二十六　蛊毒病诸候（下凡二十七论）

　　二十、食狗肉中毒候

　　凡狗肉性甚躁热，其疫死及狂死者，皆有毒，食之难消，故令人烦毒闷乱。

　　卷之二十六　蛊毒病诸候（下凡二十七论）

　　二十一、食猪肉中毒候

　　凡猪肉本无毒，其野田间放，或食杂毒物而遇死者，此肉则有毒。人食之，则毒瓦斯攻脏，故令人吐利，困闷不安。

　　卷之二十六　蛊毒病诸候（下凡二十七论）

　　二十二、食射KT肉中毒候

　　射猎人多用射KT 药涂箭头，以射虫鹿，伤皮则死，以其有毒故也。人获此肉，除箭处毒肉不尽，食之则被毒致死。其不死者，所误食肉处去毒箭远，毒瓦斯不深，其毒则轻，虽不死，犹能令人困闷吐利，身体痹不安。

　　KT 药者，以生乌头捣汁，日作之是也。

　　卷之二十六　蛊毒病诸候（下凡二十七论）

　　二十三、食鸭肉成病候

　　鸭肉本无毒，不能损人。偶食触冷不消，因结聚成腹内之病。

　　卷之二十六　蛊毒病诸候（下凡二十七论）

　　二十四、食漏脯中毒候

　　凡诸肉脯，若为久故茅草屋漏所湿，则有大毒，食之三日，乃成暴症，不可治，亦有即杀人者。几脯，炙之不动，得水则动，亦杀人。

　　卷之二十六　蛊毒病诸候（下凡二十七论）

　　二十五、食鱼中毒候

　　凡人食鱼 者，皆是使生冷之物，食之甚利口，人多嗜之，食伤多，则难消化，令人心腹痞满，烦乱不安。

　　卷之二十六　蛊毒病诸候（下凡二十七论）

　　二十六、食诸鱼中毒候

　　凡食诸鱼有中毒者，皆由鱼在水中，食毒虫恶草则有毒，人食之，不能消化，即令闷乱

　　卷之二十六　蛊毒病诸候（下凡二十七论）

　　二十七、食鲈鱼肝中毒候

　　此鱼肝有毒，人食之中其毒者，即面皮剥落，虽尔，不至于死。

　　卷之二十六　蛊毒病诸候（下凡二十七论）

　　二十八、食鲐鱼中毒候

　　此鱼肝及腹内子有大毒，不可食，食之往往致死。

　　卷之二十六　蛊毒病诸候（下凡二十七论）

　　二十九、食蟹中毒候

　　此蟹食水茛，水茛有大毒，故蟹亦有毒。中其毒则闷乱欲死。若经霜以后，遇毒即不能害人，未被霜蟹，煮食之则多有中毒，令人闷乱，精神不安。

　　卷之二十六　蛊毒病诸候（下凡二十七论）

　　三十、食诸菜蕈菌中毒候

　　凡园圃所种之菜本无毒，但蕈、菌等物，皆是草木变化所生，出于树者为蕈，生于地者为菌，并是郁蒸湿气变化所生，故或有毒者。人食遇此毒，多致死，甚疾速；其不死者，犹能令烦闷吐利，良久始醒。

　　卷之二十六　蛊毒病诸候（下凡二十七论）

　　三十一、食诸虫中毒候

　　野菜芹荇之类，多有毒虫水蛭附之，人误食之，使中其毒，亦能闷乱，烦躁不安。

　　卷之二十六　蛊毒病诸候（下凡二十七论）

　　三十二、饮酒大醉连日不解候

　　饮酒过多，酒毒渍于肠胃，流溢经络，使血脉充满，令人烦毒 乱，呕吐无度，乃至累日不醒。往往有腹背穿穴者，是酒热毒瓦斯所为。故须摇动其身，以消散也。

　　卷之二十六　蛊毒病诸候（下凡二十七论）

　　三十三、饮酒中毒候

　　凡酒性有毒，人若饮之，有不能消，便令人烦毒闷乱。其汤熨针石，别有正方，补养宣导，今附于后。

　　《养生方》云：正坐仰天，呼出酒食醉饱之气。出气之后，立饥且醒。

　　卷之二十六　蛊毒病诸候（下凡二十七论）

　　三十四、饮酒腹满不消候

　　夫酒性宣通而不停聚，故醉而复醒，随血脉流散故也。今人有荣卫痞涩，痰水停积者，因复饮酒，不至大醉大吐，故酒与痰相搏，不能消散，故令腹满不消。

　　卷之二十六　蛊毒病诸候（下凡二十七论）

　　三十五、恶酒候

　　酒者，水谷之精也，其气 悍而有大毒。入于胃则胃胀气逆，上逆于胸，内蘸于肝胆，故令肝浮胆横，而狂悖变怒，失于常性，故云恶酒也。

　　卷之二十六　蛊毒病诸候（下凡二十七论）

