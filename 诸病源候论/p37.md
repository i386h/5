<!-- { "loadSidebar": true } -->
　　三十六、饮酒后诸病候

　　酒性有毒，而复大热，饮之过多，故毒热气渗溢经络，浸溢腑脏，而生诸病也。或烦毒壮热，而似伤寒；或洒淅恶寒，有同温疟；或吐利不安；或呕逆烦闷，随脏气虚实而生病焉。病候非一，故云诸病。

　　卷之二十七　血病诸候（凡九论）

　　一、吐血候

　　夫吐血者，皆由大虚损及饮酒、劳损所致也。但肺者，五脏上盖也，心肝又俱主于血。

　　上焦有邪，则伤诸脏，脏伤血下入于胃，胃得血则闷满气逆，气逆故吐血也。

　　但吐血有三种：一曰内衄，二曰肺疽，三曰伤胃。内衄者，出血如鼻衄，但不从鼻孔出，是近心肺间津出，还流入胃内。或如豆汁，或如衄血，凝停胃里，因即满闷便吐，或去数升乃至一斗是也。肺疽者，言饮酒之后，毒满便吐，吐以后有一合二合，或半升一升是也。

　　伤胃者，是饮食大饱之后，胃内冷，不能消化，则便烦闷，强呕吐之，所食之物与气共上冲蹙，因伤损胃口，便吐血，色鲜正赤是也。

　　凡吐血之后，体恒，KT KT 然，心里烦躁，闷乱纷纷，颠倒不安。

　　寸口脉微而弱，血气俱虚，则吐血。关上脉微而芤，亦吐血。脉细沉者生，喘咳上气，脉数浮大者死。久不瘥，面色黄黑，无复血气，时寒时热，难治也。

　　《养生方》云：思虑伤心，心伤则吐衄，发则发焦也。

　　卷之二十七　血病诸候（凡九论）

　　二、吐血后虚热胸中痞口燥候

　　吐血之后，脏腑虚竭，荣卫不理，阴阳隔绝，阳虚于上，故身体虚热，胸中痞，则口燥

　　卷之二十七　血病诸候（凡九论）

　　三、呕血候

　　夫心者，主血；肝者，藏血。愁忧思虑则伤心，恚怒气逆，上而不下则伤肝。肝心二脏伤，故血流散不止，气逆则呕而出血。

　　卷之二十七　血病诸候（凡九论）

　　四、唾血候

　　唾血者，由伤损肺所为。肺者，为五脏上盖，易为伤损，若为热气所加，则唾血。唾上如红缕者，此伤肺也；胁下痛，唾鲜血者，此伤肝。

　　关上脉微芤，则唾血。脉沉弱者生，牢实者死。其汤熨针石，别有正方，补养宣导，今附于后。

　　《养生方·导引法》云：伸两脚，两手指着足五指上，愈腰折不能低着。若唾血，久疼长伸两脚，以两手捉足五指七遍。愈腰折不能低仰，若唾血、久疼、血病。久行，身则可卷转也。

　　卷之二十七　血病诸候（凡九论）

　　五、舌上出血候

　　心主血脉而候于舌，若心脏有热，则舌上出血如涌泉。

　　卷之二十七　血病诸候（凡九论）

　　六、大便下血候

　　此由五脏伤损所为。脏气既伤，则风邪易入，热气在内，亦大便下血，鲜而腹痛。冷气在内，亦大便血下，其色如小豆汁，出时疼而不甚痛。

　　前便后下血者，血来远；前下血后便者，血来近。远近者，言病在上焦、下焦也。令人面无血色，时寒时热。

　　脉浮弱，按之绝者，下血。

　　卷之二十七　血病诸候（凡九论）

　　七、小便血候

　　心主于血，与小肠合。若心家有热，结于小肠，故小便血也。

　　下部脉急而弦者，风邪入于少阴，则尿血。尺脉微而芤，亦尿血。

　　《养生方》云：人食甜酪，勿食大酢，必变为尿血。

　　卷之二十七　血病诸候（凡九论）

　　八、九窍四肢出血候

　　凡荣卫大虚，腑脏伤损，血脉空竭，因而恚怒失节，惊忿过度，暴气逆溢，致令腠理开张，血脉流散也，故九窍出血。

　　喘咳而上气逆，其脉数有热，不得卧者死。

　　卷之二十七　血病诸候（凡九论）

　　九、汗血候

　　肝藏血，心之液为汗。言肝心俱伤于邪，故血从肤腠而出也。

　　卷之二十七　毛发病诸候（凡十三论）

　　一、须发秃落候

　　足少阳，胆之经也，其荣在须；足少阴，肾之经也，其华在发。冲任之脉，为十二经之海，谓之血海，其别络上唇口。若血盛则荣于须发，故须发美；若血气衰弱，经脉虚竭，不能荣润，故须发秃落。其汤熨针石，别有正方，补养宣导，今附于后。

　　《养生方》云：热食汗出，勿伤风，令发堕落。

　　又云：欲理发，向王地，既栉发之始，叩齿九通，而微咒曰：“太帝散灵，五老返真，泥丸玄华，保精长存。左拘隐月，右引日根，六合清炼，百神受恩。”咒毕，咽唾三过。能常行之，发不落而生。

　　又云：当数易栉，栉之取多，不得使痛。亦可令待者栉。取多，血液不滞，发根常牢。

　　卷之二十七　毛发病诸候（凡十三论）

　　二、令生髭候

　　手阳明为大肠之经，其支络缺盆，上颈贯颊，入下齿间。髭者，是血气之所生也。若手阳明之经血盛，则髭美而长，血气衰少则不生。

　　卷之二十七　毛发病诸候（凡十三论）

　　三、白发候

　　足少阴肾之经也，肾主骨髓，其华在发。若血气盛，则肾气强，肾气强，则骨髓充满，故发润而黑；若血气虚，则肾气弱，肾气弱，则骨髓枯竭，故发变白也。其汤熨针石，别有正方，补养宣导，今附于后。

　　《养生方》云：正月十日沐发，发白更黑。

　　又云：千过梳头，头不白。

　　又云：正月一日，取五香煮作汤，沐头不白。

　　又云：十日沐浴，头不白。

　　又云：十四日沐浴，令齿牢发黑。

　　又云：常向本命日，栉发之始，叩齿九通，阴咒曰：太帝散灵，五老返真，泥丸玄华，保精长存。左拘隐月，右引日根；六合清炼，百神受恩。咒毕，咽唾三过。常数行之，使人齿不痛，发牢不白。一云头脑不痛。

　　《养生方·导引法》云：解发，东向坐，握固，不息一通。举手左右导引，手掩两耳。

　　以手复捋头五，通脉也。治头风，令发不白。

　　又云：清旦初起，左右手交互，从头上挽两耳，举；又引须发，即面气流通。令头不白，耳不聋。

　　又云：坐地，直两脚，以两手指脚胫，以头至地。调脊诸椎，利发根，令长美。坐舒两脚，相去一尺，以扼脚两胫，以顶至地十二通。调身脊无患害，致精气润泽。发根长美者，令青黑柔濡滑泽，发恒不白。

　　又云：伏，解发东向，握固，不息一通，举手左右导引，掩两耳。令发黑不白。伏者，双膝着地，额直至地，解发，破髻，舒头，长敷在地。向东者，向长生之术。握固，两手如婴儿握，不令气出。不息，不使息出，极闷已，三嘘而长细引。一通者，一为之，令此身囊之中满其气。引之者，引此旧身内恶邪伏气，随引而出，故名导引。举左右手各一通，掩两耳，塞鼻孔三通，除白发患也。

　　又云：蹲踞，以两手举足五趾，低头自极，则五脏气偏至。治耳不闻、目不明。久为之，则令发白复黑。

　　又云：思心气上下四布，正赤，通天地，自身大且长。令人气力增益，发白更黑，齿落再生。

　　卷之二十七　毛发病诸候（凡十三论）

　　四、令长发候

　　发是足少阴之经血所荣也。血气盛，则发长美；若血虚少，则发不长，须以药治之令长

　　卷之二十七　毛发病诸候（凡十三论）

　　五、令发润泽候

　　足少阴之经血，外养于发。血气盛，发则光润；若虚，则血不能养发，故发无润泽也。

　　卷之二十七　毛发病诸候（凡十三论）

　　六、发黄候

　　足少阴之经血，外养于发。血气盛，发则润黑；虚竭者，不能荣发，故令发变黄。

　　卷之二十七　毛发病诸候（凡十三论）

　　七、须黄候

　　足少阳之经血，外荣于须。血气盛，须则美而长；若虚少不足，不能荣润于外，故令须

　　卷之二十七　毛发病诸候（凡十三论）

　　八、令生眉毛候

　　足太阳之经，其脉起于目内 ，上额交巅。血气盛，则眉美有毫，血少则眉恶。眉为风邪所伤，则眉脱，皆是血气伤损，不能荣养，故须以药生之。

　　卷之二十七　毛发病诸候（凡十三论）

　　九、火烧处发不生候

　　夫发之生，血气所润养也。火烧之处，疮痕致密，则气血下沉，不能荣宣腠理，故发不

　　卷之二十七　毛发病诸候（凡十三论）

　　十、令毛发不生候

　　足少阴之血气，其华在发。足太阳之血气盛，则眉美；足少阳之血气盛，则须美；足阳明之血气盛，则发美；手阳明之血气盛，则髭美。诸经血气盛，则眉、髭、须、发美泽。若虚少枯竭，则变黄、白、悴、秃。若风邪乘其经络，血气改变，则异毛恶发妄生也，则须以药敷，令不生也。

　　卷之二十七　毛发病诸候（凡十三论）

　　十一、白秃候

　　凡人皆有九虫在腹内，值血气虚则能侵食。而蛲虫发动，最能生疮，乃成疽、癣、、疥之属，无所不为。言白秃者，皆由此虫所作，谓在头生疮有虫，白痂甚痒，其上发并秃落不生，故谓之白秃。

　　卷之二十七　毛发病诸候（凡十三论）

　　十二、赤秃候

　　此由头疮，虫食发秃落，无白痂，有汁，皮赤而痒，故谓之赤秃。

　　卷之二十七　毛发病诸候（凡十三论）

　　十三、鬼舐头候

　　有人风邪在于头，有偏虚处，则发秃落，肌肉枯死。或如钱大，或如指大，发不生，亦不痒，故谓之鬼舐头。

　　卷之二十七　面体病诸候（凡五论）

　　一、蛇身候

　　蛇身者，谓人皮肤上如蛇皮而有鳞甲，世谓之蛇身也。此由血气痞涩，不通润于皮肤故

　　卷之二十七　面体病诸候（凡五论）

　　二、面候

　　面 者，谓面上有风热气生 ，头如米大，亦如谷大，白色者是。

　　《养生方》云：醉不可露卧，令人面发疮 。

　　又云：饮酒热未解，以冷水洗面，令人面发疮，轻者 。

　　卷之二十七　面体病诸候（凡五论）

　　三、面候

　　人面皮上，或有如乌麻，或如雀卵上之色是也。此由风邪客于皮肤，痰饮渍于腑脏，故生 。

　　《养生方》云：饱食而坐，不行步，有所作务，不但无益，乃使人得积聚不消之病，及手足痹，面目梨 。

　　卷之二十七　面体病诸候（凡五论）

　　四、酒候

　　此由饮酒，热势冲面，而遇风冷之气相搏所生，故令鼻面生 ，赤 币币然也。

　　卷之二十七　面体病诸候（凡五论）

　　五、嗣面候

