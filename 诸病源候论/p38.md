<!-- { "loadSidebar": true } -->
　　嗣面者，云面皮上有滓如米粒者也。此由肤腠受于风邪，搏于津液，津液之气，因虚作之也。亦言因敷胡粉而皮肤虚者，粉气入腠理化生之也。

　　卷之二十八　目病诸候（凡三十八论）

　　一、目赤痛候

　　凡人肝气通于目。言肝气有热，热冲于目，故令赤痛。

　　卷之二十八　目病诸候（凡三十八论）

　　二、目胎赤候

　　胎赤者，是人初生，洗目不净，令秽汁浸渍于 ，使睑赤烂，至大不瘥，故云胎赤。

　　卷之二十八　目病诸候（凡三十八论）

　　三、目风赤候

　　目者，肝之窍，风热在内乘肝，其气外冲于目，故见风泪出，目睑 赤。

　　卷之二十八　目病诸候（凡三十八论）

　　四、目赤烂候

　　此由冒触风日，风热之气伤于目，而 睑皆赤烂，见风弥甚，世亦云风眼。

　　卷之二十八　目病诸候（凡三十八论）

　　五、目数十年赤候

　　风热伤于目 ，则 赤烂。其风热不去，故 常赤烂，积年不瘥。

　　卷之二十八　目病诸候（凡三十八论）

　　六、目风肿候

　　目为肝之外候，肝虚不足，为冷热之气所干，故气上冲于目，外复遇风所击，冷热相搏而令睑内结肿，或如杏核大，或如酸枣之状。肿而因风所发，故谓之风肿。

　　卷之二十八　目病诸候（凡三十八论）

　　七、目风泪出候

　　目为肝之外候，若被风邪伤肝，肝气不足，故令目泪出。其汤熨针石，别有正方，补养《养生方·导引法》云：踞坐，伸右脚，两手抱左膝头，伸腰，以鼻纳气，自极七息，展右足着外。除难屈伸拜起，去胫中痛痹、风目耳聋。

　　又云：踞，伸左脚，两手抱右膝头，伸腰，以鼻纳气，自极七息，展左足着外。除难屈伸拜起，去胫中疼。一本云，除风目暗、耳聋。

　　又云：以鼻纳气，左手持鼻，除目暗泣出。鼻纳气，口闭，自极七息。除两胁下积血气又云：端坐，伸腰，徐徐以鼻纳气，以右手持鼻，徐徐闭目吐气。除目暗、泪苦出、鼻中肉、耳聋；亦能除伤寒头痛洗洗，皆当以汗出为度。

　　卷之二十八　目病诸候（凡三十八论）

　　八、目泪出不止候

　　夫五脏六腑皆有津液，通于目者为泪。若脏气不足，则不能收制其液，故目自然泪出。

　　亦不因风而出不止，本无赤痛。

　　卷之二十八　目病诸候（凡三十八论）

　　九、目肤翳候

　　阴阳之气，皆上注于目。若风邪痰气乘于腑脏，腑脏之气，虚实不调，故气冲于目，久不散，变生肤翳。肤翳者，明眼睛上有物如蝇翅者即是。

　　卷之二十八　目病诸候（凡三十八论）

　　十、目肤翳覆瞳子候

　　此言肝脏不足，为风热之气所干，故于目睛上生翳，翳久不散，渐渐长，侵覆瞳子。

　　卷之二十八　目病诸候（凡三十八论）

　　十一、目肉淫肤候

　　肉淫肤者，此由邪热在脏，气冲于目，热气切于血脉，蕴积不散，结而生 肉，在于白晴肤睑之间，即谓之 肉淫肤也。

　　卷之二十八　目病诸候（凡三十八论）

　　十二、目暗不明候

　　失目者，五脏六腑阴阳精气，皆上注于目。若为血气充实，则视瞻分明；血气虚竭，则风邪所侵，令目暗不明。其汤熨针石，别有正方，补养宣导，今附于后。

　　《养生方》云：恣乐伤魂，魂通于目，损于肝，则目暗。

　　《养生方·导引法》云：蹲踞，以两手举足五趾，低头自极，则五脏气遍至。治耳不闻人语声，目不明。久为之，则令发白复黑。

　　又云：仰两足指，五息止。引腰背痹，偏枯，令人耳闻声。久行，眼耳诸根，无有挂碍又云：伸左胫，屈右膝内压之，五息止。引肺气，去风虚，令人目明。根据经为之，引肺中气，去风虚病，令人目明，夜中见色，与昼无异。

　　又云：鸡鸣以两手相摩令热，以熨目，三行，以指抑目，左右有神光。令目明，不病痛又云：东向坐，不息再通，以两手中指口唾之二七，相摩拭目。令人目明。以甘泉漱之，洗目，去其翳垢，令目清明。上以纳气洗身中，令内睛洁，此以外洗，去其尘障。

　　又云：卧，引为三，以手爪项边脉五通，令人目明。卧正偃，头下却亢引三通，以两手指爪项边大脉为五通。除目暗患。久行，令人眼夜能见色。为久不已，通见十方，无有剂限

　　卷之二十八　目病诸候（凡三十八论）

　　十三、目青盲候

　　青盲者，谓眼本无异，瞳子黑白分明，直不见物耳。但五脏六腑之精气，皆上注于目，若脏虚有风邪痰饮乘之，有热则赤痛，无热但内生鄣，是腑脏血气不荣于睛，故外状不异，只不见物而已。是之谓青盲。

　　《养生方》云：勿塞故井及水渎，令人耳聋目盲。

　　又云：正月八日沐浴，除目盲。

　　卷之二十八　目病诸候（凡三十八论）

　　十四、目青盲有翳候

　　白黑二晴无有损伤，瞳子分明，但不见物，名为青盲，更加以风热乘之，气不外泄，蕴积于睛间，而生翳似蝇翅者，覆瞳子上，故为清盲翳也。

　　卷之二十八　目病诸候（凡三十八论）

　　十五、目茫茫候

　　夫目是五脏六腑之精华，宗脉之所聚，肝之外候也。腑脏虚损，为风邪痰热所乘，气传于肝，上冲于目，故令视瞻不分明，谓之茫茫也。凡目病，若肝气不足，兼胸膈风痰劳热，则目不能远视，视物则茫茫漠漠也。若心气虚，亦令目茫茫，或恶见火光，视见蜚蝇黄黑也诊其左手尺中脉，沉为阴，阴实者目视茫茫。其脉浮大而缓者，此为逆，必死。其汤熨针石，别有正方，补养宣导，今附于后。

　　《养生方·导引法》云：鸡鸣欲起，先屈左手啖盐指，以指相摩，咒曰：“西王母女，名曰益愈，赐我目，受之于口。”即精摩形。常鸡鸣二七着唾，除目茫茫，致其精光，彻视万里，遍见四方。咽二七唾之，以热指摩目二七，令人目不瞑。

　　卷之二十八　目病诸候（凡三十八论）

　　十六、雀目候

　　人有昼而睛明，至瞑则不见物，世谓之雀目。言其如鸟雀，瞑便无所见也。

　　卷之二十八　目病诸候（凡三十八论）

　　十七、目珠管候

　　目是五脏六腑之精华，宗脉之所聚，肝之外候也。肝藏血，若腑脏气血调和，则目精彩明净；若风热痰饮渍于脏腑，使肝脏血气蕴积，冲发于眼，津液变生结聚，状如珠管。

　　卷之二十八　目病诸候（凡三十八论）

　　十八、目珠子脱出候

　　目，是脏腑阴阳之精华，宗脉之所聚，上液之道，肝之外候。凡人风热痰饮渍于脏腑，阴阳不和，肝气蕴积生热，热冲于目，使目睛疼痛，热气冲击其珠子，故令脱出。

　　卷之二十八　目病诸候（凡三十八论）

　　十九、目不能远视候

　　夫目不能远视者，由目为肝之外候，腑脏之精华，若劳伤腑脏，肝气不足，兼受风邪，使精华之气衰弱，故不能远视。

　　卷之二十八　目病诸候（凡三十八论）

　　二十、目涩候

　　目，肝之外候也，腑脏之精华，宗脉之所聚，上液之道。若悲哀内动腑脏，则液道开而泣下，其液竭者，则目涩。又风邪内乘其腑脏，外传于液道，亦令泣下而数欠，泣竭则目涩。若腑脏劳热，热气乘于肝，而冲发于目，则目热而涩也，甚则赤痛。

　　卷之二十八　目病诸候（凡三十八论）

　　二十一、目眩候

　　目者，五脏六腑之精华，宗脉之所聚也。筋骨血气之精，与脉并为目系，系上属于脑，若腑脏虚，风邪乘虚随目系入于脑，则令脑转而目系急，则目 而眩也。

　　卷之二十八　目病诸候（凡三十八论）

　　二十二、目视一物为两候

　　目，是五脏六腑之精华。凡人腑脏不足，精虚而邪气乘之，则精散，故视一物为两也。

　　卷之二十八　目病诸候（凡三十八论）

　　二十三、目偏视候

　　目，是五脏六腑之精华。人腑脏虚而风邪入于目，而瞳子被风所射，睛不正则偏视。此患亦有从小而得之者，亦有长大方病之者，皆由目之精气虚，而受风邪所射故也。

　　卷之二十八　目病诸候（凡三十八论）

　　二十四、目飞血候

　　目，肝之外候也。肝藏血，足厥阴也，其脉起足大趾之聚毛，入连于目系。其经脉之血气虚，而为风热所乘，故血脉生于白睛之上，谓之飞血。

　　卷之二十八　目病诸候（凡三十八论）

　　二十五、目黑候

　　目黑者，肝虚故也。目是脏腑之精华，肝之外候，而肝藏血。腑脏虚损，血气不足，故肝虚不能荣于目，致精彩不分明，故目黑。

　　卷之二十八　目病诸候（凡三十八论）

　　二十六、目晕候

　　五脏六腑之精华，皆上注于目，目为肝之外候。肝藏血，血气不足，则肝虚，致受风邪，风邪搏于精气，故精气聚生于白睛之上，绕于黑睛之际，精彩昏浊，黑白不明审，谓之止

　　卷之二十八　目病诸候（凡三十八论）

　　二十七、目候

　　目者，是风气客于睑 之间，与血气津液相搏，使目 痒而泪出，目 恒湿，故谓之 目。

　　卷之二十八　目病诸候（凡三十八论）

　　二十八、目眵候

　　目，是腑脏之精华，肝之外候。夫目，上液之道，腑脏有热，气熏于肝，冲发于目 睑，使液道热涩，滞结成眵 也。

　　卷之二十八　目病诸候（凡三十八论）

　　二十九、睢目候

　　目，是腑脏血气之精华，肝之外候，然则五脏六腑之血气，皆上荣于目也。若血气虚，则肤腠开而受风，风客于睑肤之间，所以其皮缓纵，垂覆于目，则不能开，世呼为睢目，亦

　　卷之二十八　目病诸候（凡三十八论）

　　三十、目眇候

　　目者，腑脏之精华，宗脉之所聚，肝之外候也。风邪停饮在于脏腑，侵于肝气，上冲于眼，则生翳鄣、管珠、 肉。其经络有偏虚者，翳鄣则偏覆一瞳子，故偏不见物，谓之眇目

　　卷之二十八　目病诸候（凡三十八论）

　　三十一、目蜡候

　　蜡目者，是蝇蛆目 成疮，故谓之蜡目。

　　卷之二十八　目病诸候（凡三十八论）

　　三十二、目肥候

　　肥目者，白睛上生点注，或如浮萍，或如榆荚，有如胡粉色者，有作青黑色者，似羹上脂，致令目暗，世呼为肥目。五脏六腑之精华，皆上注于目，为肝之外候。宗脉所聚，上液之道。此由腑脏气虚，精液为邪所搏，变化而生也。

　　卷之二十八　目病诸候（凡三十八论）

　　三十三、目疮候

