<!-- { "loadSidebar": true } -->
　　目，肝之候也。五脏六腑之精华，上荣于目，腑脏有热，气乘于肝，冲发于目，热气结聚，故睛上生 疮也。

　　卷之二十八　目病诸候（凡三十八论）

　　三十四、目脓漏候

　　目，是肝之外候，上液之道。风热客于睑 之间，热搏于血液，令 内结聚，津液乘之不止，故成脓汁不尽，谓之脓漏。

　　卷之二十八　目病诸候（凡三十八论）

　　三十五、目封塞候

　　目，肝之外候也，肝气通于目。风邪毒瓦斯客于睑肤之间，结聚成肿，肿而睑合不开，故谓之封塞。然外为风毒结肿，内则蕴积生热，若肿不即消，热势留滞，则变生肤翳、 肉、白鄣也。

　　卷之二十八　目病诸候（凡三十八论）

　　三十六、目内有疔候

　　目，肝之外候也。脏腑热盛，热乘于肝，气冲于目，热气结聚，而目内变生状如疔也。

　　卷之二十八　目病诸候（凡三十八论）

　　三十七、针眼候

　　人有眼内 头忽结成 ，三五日间便生脓汁，世呼为偷针。此由热气客在 间，热搏于津液所成。但其热势轻者，故止小小结聚，汁溃热歇乃瘥。

　　卷之二十八　目病诸候（凡三十八论）

　　三十八、割目后除痛止血候

　　夫目生淫肤 肉，其根皆从目 染渐而起。五脏六腑之精华，上注于目。目，宗脉之所聚，肝之外候也。肝藏血。十二经脉，有起内 兑 者，风热气乘其脏腑，脏腑生热，热气熏肝，冲发于目，热搏血结，故生淫肤 肉。割之而伤经脉者，则令痛不止，血出不住，即须方药除疗之。

　　卷之二十九　鼻病诸候（凡十一论）

　　一、鼻衄候

　　经云：脾移热于肝，则为惊衄。脾，土也，肝，木也。木本克土，今脾热，为土气翻盛，逆往乘木，是木之虚，不能制土，故受脾之移热也。肝之神为魂，而藏血，虚热则魂神不定，故惊也。凡血与气，内荣腑脏，外循经络，相随而行于身，周而复始。血性得寒则凝涩，热则流散；而气，肺之所主也，肺开窍于鼻，热乘于肺，则气亦热也。血气俱热，血随气发出于鼻，为鼻衄。

　　诊其寸口微芤者，衄血。寸脉血，苦寒，为是衄血。

　　寸脉微弱，尺脉涩，弱则发热，涩为无血，其人必厥，微呕。夫厥当眩不眩，而反头痛，痛为实，下虚上实，必衄也。

　　肝脉大，喜为衄。脉阴阳错而浮，必衄血。脉细而数，数反在上，法当吐而不吐，其面颧上小赤，眼中白肤上自有细赤脉如发，其趣至黑瞳子上者，当衄。病患面无血色，无寒热，脉沉弦者，衄也。

　　衄发从春至夏，为太阳衄；从秋至冬，为阳明衄。连日不止者，其脉轻轻在肌，尺中自浮，目精晕黄，衄必未止；若晕黄去，目睛了慧，知衄今止。

　　脉滑小弱者生，实大者死。诊衄人，其脉小滑者生，大躁者死不治也。鼻衄，脉沉细者生，浮大而牢者死。

　　《养生方》云：思虑则伤心，心伤则吐、衄血。

　　卷之二十九　鼻病诸候（凡十一论）

　　二、鼻衄不止候

　　肝藏血，肺主气，开窍于鼻。血之与气，相随而行，内荣腑脏，外循经络。腑脏有热，热乘血气，血性得热即流溢妄行，发于鼻者为鼻衄。脏虚血盛，故衄不止。

　　卷之二十九　鼻病诸候（凡十一论）

　　三、鼻大衄候

　　鼻衄，由血气虚热故也。肝藏血，肺主气，而开窍于鼻。血之与气，相随而行，循于经络，荣于腑脏。若荣伤过度，腑脏生热，热乘血气，血性得热则流散妄行。从鼻出者，谓之衄。其云鼻大衄者，是因鼻衄而口、鼻皆出血，故云鼻大大衄也。

　　卷之二十九　鼻病诸候（凡十一论）

　　四、鼻久衄候

　　鼻衄，由热乘血气也。肝藏血，肺主气，开窍于鼻。劳损脏腑，血气生热，血得热则流散妄行，随气发于鼻者，各为鼻衄。脏虚不复，劳热停积，故衄经久不瘥。

　　卷之二十九　鼻病诸候（凡十一论）

　　五、鼻候

　　肺主气，其经手太阴之脉也，其气通鼻。若肺脏调和，则鼻气通利，而知臭香。若风冷伤于脏腑，而邪气乘于太阴之经，其气蕴积于鼻者，则津液壅塞，鼻气不宣调，故不知香臭，而为 也。其汤熨针石，别有正方，补养宣导，今附于后。

　　《养生方·导引法》云：东向坐，不息三通，手捻鼻两孔，治鼻中患。交脚坐，治鼻中患，通脚痈疮，去其涕唾，令鼻道通，得闻香臭。久行不已，彻闻十方。

　　卷之二十九　鼻病诸候（凡十一论）

　　六、鼻生疮候

　　鼻是肺之候，肺气通于鼻。其脏有热，气冲于鼻，故生疮也。其汤熨针石，别有正方。

　　补养宣导，今附于后。

　　《养生方导引法》云：踞坐，合两膝，张两足，不息五通。治鼻疮。

　　卷之二十九　鼻病诸候（凡十一论）

　　七、鼻肉候

　　肺气通于鼻。肺脏为风冷所乘，则鼻气不和，津液壅塞，而为鼻 。冷搏于血气，停结鼻内，故变生 肉。其汤熨针石，别有正方，补养宣导，今附于后。

　　《养生方·导引法》云：端坐伸腰，徐徐以鼻纳气，以右手捻鼻，徐徐闭目吐气。除目暗，泪苦出，鼻中 肉，耳聋；亦能除伤寒头痛洗洗，皆当以汗出为度。

　　又云：东向坐，不息三通，以手捻鼻两孔。治鼻中 肉。

　　卷之二十九　鼻病诸候（凡十一论）

　　八、鼻窒塞气息不通候

　　肺气通于鼻。其脏为风冷所伤，故鼻气不宣利，壅塞成 。冷气结聚，搏于血气，则生 肉。冷气盛者，则 肉生长，气息窒塞不通也。

　　卷之二十九　鼻病诸候（凡十一论）

　　九、鼻涕候

　　夫津液涕唾，得热即干燥，得冷则流溢，不能自收。肺气通于鼻，其脏有冷，冷随气入乘于鼻，故使津涕不能自收。

　　卷之二十九　鼻病诸候（凡十一论）

　　十、鼻痛候

　　肺气通于鼻。风邪随气入于鼻内，搏于血气，邪正相击，气道不宣，故鼻痛。

　　卷之二十九　鼻病诸候（凡十一论）

　　十一、食诸物误落鼻内候

　　颃颡之间，通于鼻道。气入，有食物未及下喉，或因言语，或因噫咳而气则逆，故食物因气逆者误落鼻内。

　　卷之二十九　耳病诸候（凡九论）

　　一、耳聋候

　　肾为足少阴之经而藏精，气通于耳。耳，宗脉之所聚也。若精气调和，则肾脏强盛，耳闻五音。若劳伤血气，兼受风邪，损于肾脏而精脱，精脱者，则耳聋。然五脏六腑、十二经脉，有络于耳者，其阴阳经气有相并时，并则有脏气逆，名之为厥，厥气相搏，入于耳之脉，则令聋。

　　其肾病精脱耳聋者，候颊颧，其色黑。手少阳之脉动，而气厥逆，而耳聋者，其候耳内辉辉 也。手太阳厥而聋者，其候聋而耳纳气满。其汤熨针石，别有正方，补养宣导，今附于后。

　　《养生方》云：勿塞故井及水渎，令人耳聋目盲。

　　《养生方·导引法》云：坐地，交叉两脚，以两手从曲脚中入，低头叉手项上。治久寒不自温、耳不闻声。

　　又云：脚着项上，不息十二通。必愈大寒不觉暖热、久顽冷患、耳聋目眩。久行即成法，法身五六，不能变。

　　卷之二十九　耳病诸候（凡九论）

　　二、耳风聋候

　　足少阴，肾之经，宗脉之所聚，其气通于耳。其经脉虚，风邪乘之，风入于耳之脉，使经气痞塞不宣，故为风聋。风随气脉，行于头脑，则聋而时头痛，故谓之风聋。

　　卷之二十九　耳病诸候（凡九论）

　　三、劳重聋候

　　足少阴，肾之经，宗脉之所聚。其气通于耳。劳伤于肾，宗脉则虚损，血气不足，故为劳聋。劳聋为病，因劳则甚。有时将适得所，血气平和，其聋则轻。

　　卷之二十九　耳病诸候（凡九论）

　　四、久聋候

　　足少阴，肾之经，宗脉之所聚。其气通于耳。劳伤于肾，宗脉虚损，血气不足，为风邪所乘，故成耳聋。劳伤甚者，血气虚极，风邪停滞，故为久聋。

　　卷之二十九　耳病诸候（凡九论）

　　五、耳鸣候

　　肾气通于耳，足少阴，肾之经，宗脉之所聚。劳动经血，而血气不足，宗脉虚，风邪乘虚随脉入耳，与气相击，故为耳鸣。

　　诊其右三手脉，寸口名曰气以前脉，浮则为阳，手阳明大肠脉也；沉则为阴，手太阴肺肺也。阴阳俱虚者，皮为血气虚损，宗脉不足，病苦耳鸣嘈嘈，眼时妄见光，此是肺与大肠俱虚也。

　　右手尺中神门以后脉，浮为阳，足太阳膀胱脉也。虚者，膀胱虚也。肾与膀胱合，病苦耳鸣，忽然不闻，时恶风。膀胱虚则三焦实也。膀胱为津液之府，若三焦实，则克消津液，克消津液，故膀胱虚也。耳鸣不止，则变成聋。

　　卷之二十九　耳病诸候（凡九论）

　　六、耳候

　　耳者，宗脉之所聚，肾气之所通。足少阴，肾之经也。劳伤血气，热乘虚也，入于其经，邪随血气至耳，热气聚则生脓汁，故谓之 耳。

　　卷之二十九　耳病诸候（凡九论）

　　七、耳疼痛候

　　凡患耳中策策痛者，皆是风入于肾之经也。不治，流入肾，则卒然变脊强背直成痉也。

　　若因痛而肿，生痈疖，脓溃邪气歇，则不成痉。所以然者，足少阴为肾之经，宗脉之所聚，其气通于耳。上焦有风邪，入于头脑，流至耳内，与气相击，故耳中痛。耳为肾候，其气相通，肾候腰脊，主骨髓，故邪流入肾，脊强背直。

　　卷之二十九　耳病诸候（凡九论）

　　八、耳盯聍候

　　耳耵聍者，耳里津液结聚所成。人耳皆有之，轻者不能为患；若加以风热乘之，则结硬成丸核塞耳，亦令耳暴聋。

　　卷之二十九　耳病诸候（凡九论）

　　九、耳疮候

　　足少阴为肾之经，其气通于耳。其经虚，风热乘之，随脉入于耳，与血气相搏，故耳生

　　卷之二十九　牙齿病诸候（凡二十一论）

　　一、牙齿痛候

　　牙齿痛者，是牙齿相引痛。牙齿是骨之所终，髓之所养。手阳明之支脉，入于齿。若髓气不足，阳明脉虚，不能荣于牙齿，为风冷所伤，故疼痛也。又有虫食于牙齿，则齿根有孔，虫居其间，又传受余齿，亦绵疼痛。此则针灸不瘥，敷药虫死，乃痛止。

　　卷之二十九　牙齿病诸候（凡二十一论）

　　二、牙痛候

　　牙齿皆是骨之所终，髓气所养，而手阳明支脉入于齿。脉虚髓气不足，风冷伤之，故疼痛也。又虫食于齿，则根有孔，虫于其间，又传受余齿，亦痛掣难忍。若虫痛，非针灸可瘥，敷药虫死，乃痛止。

