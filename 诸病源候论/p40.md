<!-- { "loadSidebar": true } -->
　　卷之二十九　牙齿病诸候（凡二十一论）

　　三、齿痛候

　　手阳明之支脉入于齿，齿是骨所终，髓之所养。若风冷客于经络，伤髓冷气入齿根，则齿痛。若虫食齿而痛者，齿根有孔，虫在其间，此则针灸不瘥，敷药虫死，痛乃止。其汤熨针石，别有正方。补养宣导，今附于后。

　　《养生方》云：常向本命日，栉发之始，叩齿九通，阴咒曰：太帝散灵，五老反真；泥丸玄华，保精长存；左拘隐月，右引根；六合清练，百神受恩。咒毕，咽唾三过。常数行这，使齿不痛，发牢不白，头脑不痛。

　　《养生方·导引法》云：东向坐，不息四通，琢齿二七。治齿痛病。大张口，琢齿二七，一通二七。又解，四通中间，其二七大势，以意消息，瘥病而已，不复疼痛。解病，鲜白不梨，亦不疏离。久行不已，能破金刚。

　　又云：东向坐，不息四通，上下琢齿三十六下。治齿痛。

　　卷之二十九　牙齿病诸候（凡二十一论）

　　四、风齿候

　　手阳明之支脉入于齿。头面有风，阳明之脉虚，风乘虚随脉流入于齿者，则令齿有风，微肿而根浮也。其汤熨针石，别有正方。补养宣导，今附于后。

　　《养生方·导引法》云：凡人常觉脊背皆崛强而闷，不问时节，缩咽膊内，仰面努膊井向上，头左右两向挪之，左右三七，一住，待血行气动定，然始更用。初缓后急，不得先急后缓。若无病患，常欲得旦起、午时、日没三辰，如用，辰别三七。除寒热病，脊、腰、头、颈、项痛，风痹。口内生疮，牙齿风，头眩，终尽除也。

　　卷之二十九　牙齿病诸候（凡二十一论）

　　五、齿龈肿候

　　手阳明之支脉入于齿。头面有风，风气流入阳明之脉，与龈间血气相搏，故成肿《养生方》云：水银不得近牙齿，发龈肿，善落齿。

　　卷之二十九　牙齿病诸候（凡二十一论）

　　六、齿间血出候

　　手阳明之支脉入于齿。头面有风，而阳明脉虚，风挟热乘虚入齿龈，搏于血，故血出也。

　　卷之二十九　牙齿病诸候（凡二十一论）

　　七、牙齿虫候

　　牙齿虫是虫食牙，又食于齿，亦令牙齿疼痛。皆牙齿根有孔，虫居其内，食牙齿尽，又度食余牙齿。

　　卷之二十九　牙齿病诸候（凡二十一论）

　　八、牙虫候

　　牙虫是虫食于牙，牙根有孔，虫在其间，亦令牙疼痛。食一牙尽，又度食余牙。

　　卷之二十九　牙齿病诸候（凡二十一论）

　　九、齿虫候

　　齿虫是虫食于齿，齿根有孔，虫在其间，亦令齿疼痛。食一齿尽，又度食余齿。

　　《养生方》云：鸡鸣时，常叩齿三十六下。长行之，齿不蠹虫，令人齿牢。

　　又云：朝未起，早漱口中唾，满口乃吞之，辄琢齿二七过。如此者三，乃止，名曰炼精。使人丁壮有颜色，去虫而牢齿。

　　又云：人能恒服玉泉，必可丁壮妍悦，去虫牢齿。玉泉谓口中唾也。

　　卷之二十九　牙齿病诸候（凡二十一论）

　　十、齿龋注候

　　手阳明之支脉入于齿，足阳明脉有入于颊，遍于齿者。其经虚，风气客之，结搏齿间，与血气相乘，则龈肿。热气加之，脓汁出而臭，侵食齿龈，谓之龋齿，亦曰风龋。

　　《养生方》云：朝夕琢齿，齿不龋。

　　又云：食毕，常漱口数过。不尔，使人病龋齿。

　　卷之二十九　牙齿病诸候（凡二十一论）

　　十一、齿候

　　齿 者，是虫食齿至龈，脓烂汁臭，如蚀之状，故谓之齿 。

　　卷之二十九　牙齿病诸候（凡二十一论）

　　十二、齿挺候

　　手阳明之支脉入于齿。头面有风冷，传入其脉，令齿龈间津液化为脓汁，血气虚竭，不能荣于齿，故齿根露而挺出。

　　卷之二十九　牙齿病诸候（凡二十一论）

　　十三、齿动摇候

　　手阳明之支脉入于齿，足阳明之脉又遍于齿，齿为骨之所终，髓之所养。经脉虚，风邪乘之，血气不能荣润，故令动摇。

　　卷之二十九　牙齿病诸候（凡二十一论）

　　十四、齿落不生候

　　齿牙皆是骨之所终，髓之所养，手阳明、足阳明之脉，并入于齿。若血气充实，则骨髓强盛，其齿损落，犹能更生；若血气虚耗，风冷乘之，致令齿或龋或龈落者，不能复生。

　　卷之二十九　牙齿病诸候（凡二十一论）

　　十五、齿音离候

　　齿音离者，是风冷客于齿龈间，令齿龈落而脓出，其齿则疏，语则齿间有风过之声，世谓之齿音离也。

　　卷之二十九　牙齿病诸候（凡二十一论）

　　十六、牙齿历蠹候

　　牙齿皆是骨之所终，髓之所养也。手阳明、足阳明之脉，皆入于齿。风冷乘其经脉，则髓骨血损，不能荣润于牙齿，故令牙齿黯黑，谓之历蠹。

　　卷之二十九　牙齿病诸候（凡二十一论）

　　十七、齿漏候

　　手阳明之支脉入于齿。风邪客于经脉，流滞齿根，使龈肿脓汁出，愈而更发，谓之

　　卷之二十九　牙齿病诸候（凡二十一论）

　　十八、齿候

　　齿者，骨之所终，髓之所养。髓弱骨虚，风气客之，则齿 。

　　卷之二十九　牙齿病诸候（凡二十一论）

　　十九、拔齿损候

　　手阳明、足阳明之脉，并入于齿。拔齿而损脉者，则经血不止，脏虚而眩闷。

　　卷之二十九　牙齿病诸候（凡二十一论）

　　二十、齿候

　　齿者，是睡眠而相磨切也。此由血气虚，风邪客于牙车筋脉之间，故因睡、眠气息喘而邪动，引其筋脉，故上下齿相磨切有声，谓之 齿。

　　卷之二十九　牙齿病诸候（凡二十一论）

　　二十一、齿黄黑候

　　齿者，骨之所终，髓之所养。手阳明、足阳明之脉，皆入于齿。风邪冷气，客于经脉，髓虚血弱，不能荣养于骨，枯燥无润，故令齿黄黑也。

　　卷之三十　唇口病诸候（凡十七论）

　　一、口舌疮候

　　手少阴，心之经也，心气通于舌。足太阴，脾之经也，脾气通于口。腑脏热盛，热乘心脾，气冲于口与舌，故令口舌生疮也。

　　诊其脉，浮则为阳，阳数者，口生疮。其汤熨针石，别有正方。补养宣导，今附于后。

　　《养生方·导引法》云：凡人常觉脊背崛强，不问时节，缩咽膊内，仰面努膊井向上，头左右两向 之，左右三七，一住，待血气行动定，然始更用。初缓后急，不得先急后缓。若无病患，常欲得旦起、午时、日没三辰，如用，辰别二七。除寒热病，脊腰颈项痛，风痹。口内生疮，牙齿风，头眩，终尽除也。

　　卷之三十　唇口病诸候（凡十七论）

　　二、紧唇候

　　脾与胃合，胃为足阳明，其经脉起于鼻，环于唇，其支脉入络于脾。脾胃有热，气发于唇，则唇生疮。而重被风邪寒湿之气搏于疮，则微肿湿烂，或冷或热，乍瘥乍发，积月累年，谓之紧唇，亦名沈唇。

　　卷之三十　唇口病诸候（凡十七论）

　　三、唇疮候

　　脾与胃合，足阳明之经，胃之脉也，其经起于鼻，环于唇，其支脉入络于脾。脾胃有热，气发于唇，则唇生疮。

　　卷之三十　唇口病诸候（凡十七论）

　　四、唇生核候

　　足阳明为胃之经，其支脉环于唇，入络于脾。然脾胃为表里，有风热邪气乘之，而冲发于唇，与血气相搏，则肿结；外为风冷乘，其结肿不消，则成核。

　　卷之三十　唇口病诸候（凡十七论）

　　五、口吻疮候

　　足太阴为脾之经，其气通于口。足阳明为胃之经，手阳明为大肠之经，此二经脉交并于口。其腑脏虚，为风邪湿热所乘，气发于脉，与津液相搏，则生疮，恒湿烂有汁，世谓之肥疮，亦名燕口疮。

　　卷之三十　唇口病诸候（凡十七论）

　　六、唇口面皴候

　　唇口面皴者，寒时触冒风冷，冷折腠理，伤其皮肤，故令皴劈。经络之气，诸阳之会，皆在于面，其脉有环唇夹于口者。若血气实者，虽劲风严寒，不能伤之；虚则腠理于面受邪，故得风冷而皴劈也。

　　又，冬时以暖汤洗面及向火，外假热气，动于腠理，而触风冷，亦令病皴。

　　卷之三十　唇口病诸候（凡十七论）

　　七、兔缺候

　　人有生而唇缺，似兔唇，故谓之兔缺。世云，由妇人妊娠时见兔及食兔肉使然。

　　卷之三十　唇口病诸候（凡十七论）

　　八、口臭候

　　口臭，由五脏六腑不调，气上胸膈。然腑脏气臊腐不同，蕴积胸膈之间，而生于热，冲发于口，故令臭也。

　　《养生方》云：空腹不用见臭尸，气入脾，舌上白黄起，口常臭也。

　　卷之三十　唇口病诸候（凡十七论）

　　九、口舌干焦候

　　手少阴，心之经也，其气通于舌；足太阴，脾之经也，其气通于口。腑脏虚热，气乘心脾，津液竭燥，故令口舌干焦也。

　　诊其右手寸口名曰气口以前脉，沉为阴，手太阴肺之经也。其脉虚者，病苦少气不足以息，嗌干，无津液故也。又，右手关上脉，浮为阳，足阳明胃之经也。其脉虚者，病苦唇口干。又，左手关上脉，浮为阳，足少阳胆之经也。其脉实者，病苦腹中满，饮食不下，咽干

　　卷之三十　唇口病诸候（凡十七论）

　　十、舌肿强候

　　手少阴，为心之经，其气通于舌；足太阴，脾之经，其气通于口。太阴之脉起于足大指，入连舌本。心脾虚，为风热所乘，邪随脉至舌，热气留心，血气壅涩，故舌肿。舌肿脉胀急，则舌肿强。

　　卷之三十　唇口病诸候（凡十七论）

　　十一、謇吃候

　　人之五脏六腑，禀四时五行之气，阴阳相扶，刚柔相生。若阴阳和平，血气调适，则言语无滞，吐纳应机。若阴阳之气不和，腑脏之气不足，而生謇吃。此则禀性有阙，非针药所疗治也。

　　若腑脏虚损，经络受邪，亦令语言謇吃。所以然者，心气通于舌，脾气通于口，脾脉连舌本，邪乘其脏，而搏于气，发言气动，邪随气而干之，邪气与正气相交，搏于口舌之间，脉则痞涩，气则壅滞，亦令言謇吃，此则可治。

　　《养生方》云：愤满伤神，神通于舌，损心则謇吃。

　　卷之三十　唇口病诸候（凡十七论）

　　十二、重舌候

　　舌，心之候也。脾之脉起于足大指，入连于舌本。心脾有热，热气随脉波于舌本，血脉胀起，变生如舌之状，在于舌本之下，谓之重舌。

　　卷之三十　唇口病诸候（凡十七论）

　　十三、悬痈肿候

