<!-- { "loadSidebar": true } -->
　　悬痈，为音声之关也。喉咙，气之所上下。五脏六腑有伏热，上冲于喉咽，热气乘于悬痈，或长或肿。

　　卷之三十　唇口病诸候（凡十七论）

　　十四、咽喉垂倒候

　　喉咙者，气之所上下也，五脏六腑，呼吸之道路。腑脏有风邪，热气上冲咽喉，则肿垂，故谓之垂倒。

　　卷之三十　唇口病诸候（凡十七论）

　　十五、失欠颔车蹉候

　　肾主欠，阴阳之气丁引则欠。诸阳之筋脉，有循颔车者，欠则动于筋脉，筋脉挟有风邪，邪因欠发，其急疾，故令失欠颔车蹉也。

　　卷之三十　唇口病诸候（凡十七论）

　　十六、数欠候

　　肾主欠，而肾为阴也。阳气主上，阴气主下。其阴积于下者，而阳未尽，阳引而上，阴引而下，阴阳相引，二气交争，而挟有风者，欠则风动，风动与气相击，故欠数。

　　卷之三十　唇口病诸候（凡十七论）

　　十七、失枕候

　　失枕，头项有风，在于筋之间，因卧而气血虚者，值风发动，故失枕。

　　卷之三十　咽喉心胸病诸候（凡十一论）

　　一、喉痹候

　　喉痹者，喉里肿塞痹痛，水浆不得入也。人阴阳之气出于肺，循喉咙而上下也。风毒客于喉间，气结蕴积而生热，故喉肿塞而痹痛。

　　脉沉者为阴，浮者为阳，若右手关上脉阴阳俱实者，是喉痹之候也。亦令人壮热而恶寒，七八日不治，则死。其汤熨针石，别有正方。补养宣导，今附于后。

　　《养生方·导引法》云：两手拓两颊，手不动，搂肘使急，腰内亦然，住定。放两肘头向外，肘膊腰气散尽势，大闷始起，来去七通。去喉痹。

　　又云：一手长舒，令掌仰，一手捉颏，挽之向外，一时极势二七。左右亦然。手不动，两向侧极势，急挽之二七。去颈骨急强，头风脑旋，喉痹，膊内冷注偏风。

　　卷之三十　咽喉心胸病诸候（凡十一论）

　　二、马喉痹候

　　马喉痹者，谓热毒之气结于喉间，肿连颊而微壮热，烦满而数吐气，呼之为马喉痹。

　　卷之三十　咽喉心胸病诸候（凡十一论）

　　三、喉中生谷贼不通候

　　谷贼者，禾里有短穗，而强涩者是也。误作米而人食之，则令喉里肿结不通。今风热气在于喉间，与血气相搏，则生肿结，如食谷贼者也，故谓之喉中生谷贼。不急治，亦能杀人

　　卷之三十　咽喉心胸病诸候（凡十一论）

　　四、狗咽候

　　喉内忽有气结塞不通，世谓之狗咽。此由风热所作，与喉痹之状相似。但俗云误吞狗毛又云：治此病者，以一抟饭共狗分食便瘥，所以谓之狗咽。

　　卷之三十　咽喉心胸病诸候（凡十一论）

　　五、咽喉疮候

　　咽喉者，脾胃之候也。由脾胃热，其气上冲喉咽，所以生疮。其疮或白头，或赤根，皆

　　卷之三十　咽喉心胸病诸候（凡十一论）

　　六、尸咽候

　　尸咽者，谓腹内尸虫，上食人喉咽生疮。其状，或痒或痛，如甘 之候。

　　卷之三十　咽喉心胸病诸候（凡十一论）

　　七、喉咽肿痛候

　　喉咽者，脾胃之候，气所上下。脾胃有热，热气上冲，则喉咽肿痛。夫生肿痛者，皆挟热则为之。若风毒结于喉间，其热盛则肿塞不通，而水浆不入，便能杀人。

　　卷之三十　咽喉心胸病诸候（凡十一论）

　　八、喉痈候

　　六腑不和，血气不调，风邪客于喉间，为寒所折，气壅而不散，故结而成痈。凡结肿一寸为疖，二寸至五寸为痈。

　　卷之三十　咽喉心胸病诸候（凡十一论）

　　九、咽喉不利候

　　腑脏冷热不调，气上下哽涩，结搏于喉间，吞吐不利，或塞或痛，故言喉咽不利。

　　卷之三十　咽喉心胸病诸候（凡十一论）

　　十、心痹候

　　思虑烦多则操损心，心虚故邪乘之。邪积而不去，则时害饮食，心里 如满，蕴蕴而痛，是谓之心痹。

　　诊其脉，沉而弦者，心痹之候也。

　　卷之三十　咽喉心胸病诸候（凡十一论）

　　十一、胸痹候

　　寒气客于五脏六腑，因虚而发，上冲胸间，则胸痹。胸痹之候，胸中 如满，噎塞不利，习习如痒，喉里涩，唾燥。甚者，心里强痞急痛，肌肉苦痹，绞急如刺，不得俯仰，胸前皮皆痛，手不能犯，胸满短气，咳唾引痛，烦癖，白汗出，或彻背膂。其脉浮而微者是也。不治，数日杀人。其汤熨针石，别有正方，补养宣导，今附于后。

　　《养生方》云：以右足践左足上。除胸痹、食热呕。

　　卷之三十　四肢病诸候（凡十四论）

　　一、代指候

　　代指者，其指先肿， 热痛，其色不黯，然后方缘爪甲边结脓，极者爪甲脱也。亦名代甲，亦名糟指，亦名土KT 。一作灶。夫爪甲，筋之余也。由筋骨热盛，气涩不通，故肿结生脓，而爪甲脱。

　　卷之三十　四肢病诸候（凡十四论）

　　二、手足发胝候

　　人手足忽然皮浓涩，而圆短如茧者，谓之胼胝。此由血气沉行，不荣其表，故皮涩浓而

　　卷之三十　四肢病诸候（凡十四论）

　　三、手足逆鲈候

　　手足爪甲际皮剥起，谓之逆鲈。风邪入于腠理，血气不和故也。

　　卷之三十　四肢病诸候（凡十四论）

　　四、肉刺候

　　脚趾间生肉如刺，谓之肉刺。肉刺者，由着靴急小，趾相揩而生也。

　　卷之三十　四肢病诸候（凡十四论）

　　五、肉裂候

　　肉裂者，皮急肉坼破也。由腠理虚，风邪乘之，与血气相冲击，随所击处而肉坼裂也。

　　卷之三十　四肢病诸候（凡十四论）

　　六、手足皲裂候

　　皲裂者，肌肉破也。言科时触冒风寒，手足破，故谓之皲裂。

　　卷之三十　四肢病诸候（凡十四论）

　　七、尸脚候

　　尸脚者，脚跟坼破之名也，亦是冬时触犯寒气所以然。

　　又言脚踏死尸所卧地，亦令脚坼破。

　　卷之三十　四肢病诸候（凡十四论）

　　八、足候

　　病者，自膝以下至踝及趾，俱肿直是也。皆由血气虚弱，风邪伤之，经络痞涩而成也。亦言江东诸山县人多病 ，云彼土有草名 草，人行误践触之，则令病

　　卷之三十　四肢病诸候（凡十四论）

　　九、五指筋挛不得屈伸候

　　筋挛不得屈伸者，是筋急挛缩，不得伸也。筋得风热则弛纵，得风冷则挛急。

　　卷之三十　四肢病诸候（凡十四论）

　　十、四肢痛无常处候

　　四肢痛无常处者，手足指节皆卒然而痛，不在一处。其痛处不肿，色亦不异，但肉里掣痛，如锥刀所刺。由体虚受于风邪，风邪随气而行，气虚之时，邪气则胜，与正气交争相击，痛随虚而生，故无常处也。

　　卷之三十　四肢病诸候（凡十四论）

　　十一、脚跟颓候

　　脚跟颓者，脚跟忽痛，不得着地，世呼为脚跟颓。

　　卷之三十　四肢病诸候（凡十四论）

　　十二、脚中忽有物牢如石如刀锥所刺候

　　言脚下有结物，牢硬如石，痛如锥刀所刺。此由肾经虚，风毒之气伤之，与血气相击，故痛而结硬不散。

　　卷之三十　四肢病诸候（凡十四论）

　　十三、土落脚趾内候

　　此由脚趾先有疮，而土落疮里，更令疮肿痛，亦令人憎寒壮热。

　　卷之三十　四肢病诸候（凡十四论）

　　十四、脚破候

　　脚破者，脚心坼开也，世谓之脚破。脚心肾脉所出，由肾气虚，风邪客于腠理，致使津液不荣，故坼破也。

　　卷之三十一　瘿瘤等病诸候（凡一十五论）

　　一、瘿候

　　瘿者，由忧恚气结所生，亦曰饮沙水，沙随气入于脉，搏颈下而成之。初作与瘿核相似，而当颈下也，皮宽不急，垂捶捶然是也。恚气结成瘿者，但垂核捶捶，无脉也；饮沙水成瘿者，有核 无根，浮动在皮中。

　　又云有三种瘿：有血瘿，可破之；有 肉瘿，可割之；有气瘿，可具针之。

　　《养生方》云：诸山水黑土中出泉流者，不可久居，常食令人作瘿病，动气增患。

　　卷之三十一　瘿瘤等病诸候（凡一十五论）

　　二、瘤候

　　瘤者，皮肉中忽肿起，初如梅李大，渐长大，不痛不痒，又不结强。言留结不散，谓之为瘤。不治，乃至 大，则不复消，不能杀人，亦慎不可辄破。

　　卷之三十一　瘿瘤等病诸候（凡一十五论）

　　三、脑湿候

　　脑湿，谓头上忽生肉如角，谓之脑湿。言脑湿气蕴蒸，冲击所生也。

　　卷之三十一　瘿瘤等病诸候（凡一十五论）

　　四、黑痣候

　　黑痣者，风邪搏于血气，变化所生也。夫人血气充盛，则皮肤润悦，不生疵瘕，若虚损，则黑痣变生。然黑痣者，是风邪变其血气所生也；若生而有之者，非药可治。面及体生黑点为黑痣，亦云黑子。

　　卷之三十一　瘿瘤等病诸候（凡一十五论）

　　五、赤疵候

　　面及身体皮肉变赤，与肉色不同，或如手大，或如钱大，亦不痒痛，谓之赤疵。此亦是风邪搏于皮肤，血气不和所生也。

　　卷之三十一　瘿瘤等病诸候（凡一十五论）

　　六、白癜候

　　白癜者，面用颈项、身体皮肉色变白，与肉色不同，亦不痒痛，谓之白癜。亦是风邪搏于皮肤，血气不和所生也。

　　卷之三十一　瘿瘤等病诸候（凡一十五论）

　　七、疡候

　　疡者，人有颈边、胸前、掖下自然斑剥，点相连，色微白而圆，亦有乌色者，亦无痛痒，谓之 疡风。此亦是风邪搏于皮肤，血气不和所生也。

　　卷之三十一　瘿瘤等病诸候（凡一十五论）

　　八、疣目候

　　疣目者，人手足边忽生如豆，或如结筋，或五个，或十个，相连肌里，粗强于肉，谓之疣目。此亦是风邪搏于肌肉而变生也。

　　卷之三十一　瘿瘤等病诸候（凡一十五论）

　　九、鼠乳候

　　鼠乳者，身面忽生肉如鼠乳之状，谓之鼠乳。此亦是风邪搏于肌肉而变生也。

　　卷之三十一　瘿瘤等病诸候（凡一十五论）

　　十、多忘候

　　多忘者，心虚也。心主血脉而藏于神，若风邪乘于血气，使阴阳不和，时相并隔，乍虚乍实，血气相乱，致心神虚损而多忘。

　　《养生方》云：丈夫头勿北首卧，神魂不安，多愁忘。

　　卷之三十一　瘿瘤等病诸候（凡一十五论）

　　十一、嗜眠候

　　嗜眠者，由人有肠胃大，皮肤涩者，则令分肉不开解，其气行则于阴而迟留，其阳气不精神明爽，错塞，故令嗜眠。其汤熨针石，别有正方，补养宣导，今附于后。

