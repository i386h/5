<!-- { "loadSidebar": true } -->
　　《养生方·导引法》云： 踞，交两手内屈脚中入，且两手急引之，愈久寐，精气不明。交脚 踞。凡故言 踞，以两手从内屈脚中入，左手从右趺腕上入左足，随孔下；右手从左足腕上入右足，随孔下；出抱两脚，急把两手极引二通。愈久寐，精神不明。久行则不睡，长精明。

　　又云：一手拓颏，向上极势；一手向后长舒急努，四方显手掌，一时俱极势四七。左右换手皆然。拓颏手两向共头，欹侧转身二七。去臂膊风，眠睡。寻用，永吉日康。

　　卷之三十一　瘿瘤等病诸候（凡一十五论）

　　十二、鼾眠候

　　鼾眠者，眠里喉咽间有声也。人喉咙，气上下也，气血若调，虽寤寐不妨宣畅；气有不和，则冲击喉咽而作声也。其有肥人眠作声者，但肥人气血沉浓，迫隘喉间，涩而不利，亦

　　卷之三十一　瘿瘤等病诸候（凡一十五论）

　　十三、体臭候

　　人有体气不和，使精液杂秽，故令身体臭也。其汤熨针石，别有正方，补养宣导，今附《养生方》云：以手掩口鼻，临日微气，久许时，手中生液，速以手摩面目。常行之，

　　卷之三十一　瘿瘤等病诸候（凡一十五论）

　　十四、狐臭候

　　人腋下臭，如葱豉之气者，亦言诏狐狸之气者，故谓之狐臭。此皆血气不和，蕴积故气臭。

　　卷之三十一　瘿瘤等病诸候（凡一十五论）

　　十五、漏腋候

　　腋下常湿，仍臭生疮，谓之漏腋。此亦是气血不和，为风邪所搏，津液蕴瘀，故令湿臭

　　卷之三十一　丹毒病诸候（凡一十三论）

　　一、丹候

　　丹者，人身体忽然 赤，如丹涂之状，故谓之丹。或发手足，或发腹上，如手掌大，皆风热恶毒所为。重者亦有疽之类，不急治，则痛不可堪，久乃坏烂，去脓血数升。若发于节间，便断人四肢；毒入腹，则杀人。小儿得之最忌。

　　卷之三十一　丹毒病诸候（凡一十三论）

　　二、白丹候

　　白丹者，初发痒痛，微虚肿，如吹，轸起不痛不赤面白色。由挟风冷，故使色白也。

　　卷之三十一　丹毒病诸候（凡一十三论）

　　三、黑丹候

　　黑丹者，初发亦痒痛，或 肿起，微黑色，由挟风冷，故色黑也。

　　卷之三十一　丹毒病诸候（凡一十三论）

　　四、赤丹候

　　赤丹者，初发轸起，大者如连钱，小者如麻豆，肉上栗如鸡冠肌理。由风毒之重，故使赤也。亦名茱萸丹。

　　卷之三十一　丹毒病诸候（凡一十三论）

　　五、丹轸候

　　丹轸者，肉色不变，又不热，但起隐轸，相连而微痒，故谓之丹也。

　　卷之三十一　丹毒病诸候（凡一十三论）

　　六、室火丹候

　　室火丹，初发时必在腓肠，如指大，长三二寸，皮色赤而热是也。

　　卷之三十一　丹毒病诸候（凡一十三论）

　　七、天灶火丹候

　　天灶火丹，发时必在于两股里，渐引至阴头而赤肿是也。

　　卷之三十一　丹毒病诸候（凡一十三论）

　　八、废灶火丹候

　　废灶火丹，发时必于足趺上，而皮色赤者是也。

　　卷之三十一　丹毒病诸候（凡一十三论）

　　九、尿灶火丹候

　　尿灶火丹，发于胸腹，及脐，连阴头皆赤是也。

　　卷之三十一　丹毒病诸候（凡一十三论）

　　十、火丹候

　　火丹者，发于背，亦在于臂，皮色赤是也。

　　卷之三十一　丹毒病诸候（凡一十三论）

　　十一、火丹候

　　火丹者，发于髀，而散走无常处，着皮赤是也。

　　卷之三十一　丹毒病诸候（凡一十三论）

　　十二、萤火丹候

　　萤火丹者，发于膊，至胁，皮赤是也。

　　卷之三十一　丹毒病诸候（凡一十三论）

　　十三、石火丹候

　　石火丹者，丹发通身，似缬，目突如粟是也。皮色青黑。

　　卷之三十一　肿病诸候（凡一十七论）

　　一、诸肿候

　　肿之生也，皆由风邪寒热毒瓦斯，客于经络，使血涩不通，壅结皆成肿也。其风邪所作者，肿无头无根，浮在皮上，如吹之状也。不赤不痛，或肿或散，不常肿。其寒气与血相搏作者，有头有根，色赤肿痛。其热毒作者，亦无正头，但急肿，久不消，热气结盛，壅则为脓。其候非一，故谓之诸肿。

　　卷之三十一　肿病诸候（凡一十七论）

　　二、风肿候

　　凡人忽发肿，或着四肢，或在胸背，或着头项，水牢如畔大，虚肿回回，如吹之状，不痛不赤。着四肢者，乃欲不遂，令人烦满短气，身体常冷。皆由冬月遇湿，风入人肌里，至春复适大寒，风不得出，气壅肌间，不自觉；至夏取风凉，湿气聚不散而成肿，久不瘥，气结盛生热，乃化为脓血，并皆烂败，则杀人。

　　右手关上脉浮而虚者，病肿。

　　卷之三十一　肿病诸候（凡一十七论）

　　三、卒风肿候

　　人卒有肿，不痛不赤，移无常处而兼痒。由先无患，偶腠理虚，而逢风所作也。

　　卷之三十一　肿病诸候（凡一十七论）

　　四、风毒肿候

　　风毒肿者，其先赤痛 热，肿上生瘭浆，如火灼是也。

　　卷之三十一　肿病诸候（凡一十七论）

　　五、毒肿候

　　毒肿之候，与风肿不殊，时令人壮热。其邪毒甚者，入腹杀人。

　　卷之三十一　肿病诸候（凡一十七论）

　　六、毒肿入腹候

　　此候与前毒肿不殊，但言肿热渐盛，入腹故也。毒入腹之候，先令人敕啬恶寒，心烦闷而呕逆，气急而腹满，如此者杀人。

　　卷之三十一　肿病诸候（凡一十七论）

　　七、恶核肿候

　　恶核者，肉里忽有核，累累如梅李，小如豆粒，皮肉燥痛，左右走身中，卒然而起，此风邪挟毒所成。其亦似射工毒。初得无常处，多恻恻痛，不即治，毒入腹，烦闷恶寒即杀人。久不瘥，则变作 。

　　卷之三十一　肿病诸候（凡一十七论）

　　八、肿核候

　　凡肿，挟风冷则不消，而结成核也。

　　卷之三十一　肿病诸候（凡一十七论）

　　九、气肿候

　　气肿者，其状如痈，无头虚肿，色不变，皮上急痛，手才着，便即痛，此风邪搏于气所

　　卷之三十一　肿病诸候（凡一十七论）

　　十、气痛候

　　人身忽然有一处痛，如打不可堪耐；亦乍走身间，发作有时。痛发则小热，痛静便如冰霜所加，故云气痛。亦由体虚受风邪所侵，遇寒气而折之，邪气不出故也。

　　卷之三十一　肿病诸候（凡一十七论）

　　十一、恶脉候

　　恶脉者，身里忽赤络，脉起 KT ，聚如死蚯蚓状；看乍中似有水在脉中，长短皆逐其络脉所生是也。由春冬受恶风入络脉中，其血瘀结所生。久不瘥，缘脉结而成 。

　　卷之三十一　肿病诸候（凡一十七论）

　　十二、恶肉候

　　恶肉者，身里忽有肉如小豆突出，细细长，乃如牛马乳，亦如鸡冠之状，不痒不痛。久不治，长不已。由春疼被恶风所伤，风入肌肉，结瘀血积而生也。

　　卷之三十一　肿病诸候（凡一十七论）

　　十三、肿有脓使溃候

　　肿，壮热结盛，则血化为脓。若不早出脓，脓食筋烂骨，则不可治也。

　　卷之三十一　肿病诸候（凡一十七论）

　　十四、肿溃后候

　　凡痈肿既溃讫，脓汁须及时而尽，若汁不尽，还复结肿，如初肿之候无异，即稍难治。

　　卷之三十一　肿病诸候（凡一十七论）

　　十五、游肿候

　　游肿之候，青、黄、赤、白，无复定色，游走皮肤之间，肉上微光是也。

　　卷之三十一　肿病诸候（凡一十七论）

　　十六、日游肿候

　　日游肿，其候与前游肿相似，但手近之微痛，如复小痒为异。世言犯角日游神之所作。

　　卷之三十一　肿病诸候（凡一十七论）

　　十七、流肿候

　　流肿凡有两候，有热有冷。冷肿者，其痛隐隐然沉深，着臂膊，在背上则肿起，凭凭然而急痛；若手按及针灸之即肿起是也。热肿者，四肢热如火炙之状，移无常处，或如手，或如盘，着背腹是；剧则皆热如火，遍身熠熠然，五心烦热，唇口干燥，如注之状。此皆风邪搏血气所生。以其移无常处，故谓流肿。

　　卷之三十一　疔疮病诸候（凡一十三论）

　　一、疔疮候

　　疔疮者，风邪毒瓦斯搏于肌肉所生也。凡有十种：一者，疮头乌而强凹；二者，疮头白而肿实；三者，疮头如豆 色；四者，疮头似葩红色；五者，疮头内有黑脉；六者，疮头赤红而浮虚；七者，疮头葩而黄；八者，疮头如金薄；九者，疮头如茱萸；十得，疮头如石榴子。

　　亦有初如风轸气，搔破青黄汁出，里有赤黑脉而小肿；亦有全不令人知，忽以衣物触及摸着则痛，若故取，便不知处；亦有肉突起如鱼眼之状，赤黑惨痛彻骨。久结皆变至粕成疮，疮下深孔，如大针穿之状。

　　初作时，突起如丁盖，故谓之疔疮。令人恶寒，四肢强痛，兼忉忉然牵痛，一二日疮便变焦黑色，肿大光起，根硬强，全不得近，酸痛，皆其候也。在手足、头面、骨节间者最急，其余处则可也。毒入腹，则烦闷，恍惚不佳，或如醉，患此者，三二日便死。

　　《养生方》云：人汗入诸食内，食之作疔疮。

　　卷之三十一　疔疮病诸候（凡一十三论）

　　二、雄疔疮候

　　雄疔疮者，大如钱孔，乌 似灸疮，四畔泡浆色赤，又有赤粟。乃言疮而不肿，刺之不痛，而兼热者，名为雄疔疮。

　　卷之三十一　疔疮病诸候（凡一十三论）

　　三、雌疔疮候

　　雌疔疮者，头小黄，向里 ，亦似灸疮，四畔泡浆外赤，大如钱孔而多汁。肿而不痛，疮内有十字画而兼冷者，谓之雌疔疮。

　　卷之三十一　疔疮病诸候（凡一十三论）

　　四、紫色火赤疔疮候

　　此疮色紫赤，如火之色，即谓紫色火赤疔疮也。

　　卷之三十一　疔疮病诸候（凡一十三论）

　　五、牛疔疮候

　　牛疔疮，皮色不异，但肿而头黑，挑之黄水出，四边赤似茱萸房者，名为牛疔疮。

　　卷之三十一　疔疮病诸候（凡一十三论）

　　六、鱼脐疔疮候

　　此疮头，破之黄水出，四畔浮浆起，狭长似鱼脐，故谓之鱼脐疔疮。

　　卷之三十一　疔疮病诸候（凡一十三论）

　　七、赤根疔疮候

　　疮形状如赤豆，或生掖下。如鸭子大者，世人不识，但见其赤，即谓之赤根疔疮。

　　卷之三十一　疔疮病诸候（凡一十三论）

　　八、犯疔疮候

