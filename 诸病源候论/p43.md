<!-- { "loadSidebar": true } -->
　　犯疔疮，谓疔疮欲瘥，更犯触之，若大嗔，及食猪、鱼、麻子，并狐臭人气熏之，皆能触犯之，则更极，乃甚于初。更令疮热 肿，先寒后热，四肢沉重，头痛心惊，呕逆烦闷，则不可治。

　　卷之三十一　疔疮病诸候（凡一十三论）

　　九、疔疮肿候

　　疔疮肿，谓此疮热气乘之，与寒毒相搏而成肿。

　　卷之三十一　疔疮病诸候（凡一十三论）

　　十、犯疔疮肿候

　　犯疔疮肿，谓疮肿欲瘥，更犯触之，疮势转剧，乃甚于初。或肿热疼掣，或心闷恍惚，或四肢沉重，或呕逆烦心。此皆犯疮之候，多能杀人。

　　卷之三十一　疔疮病诸候（凡一十三论）

　　十一、疔肿候

　　此由是疔疮而带 肿，而无根者也。

　　卷之三十一　疔疮病诸候（凡一十三论）

　　十二、疔疮久不瘥候

　　疮久不瘥，谓此疔疮脓汁不止，亦平陷不满，皆由过冷所作也。

　　卷之三十一　疔疮病诸候（凡一十三论）

　　十三、犯疔肿候

　　犯疔肿，谓病疔肿，而或饮食，或居处，触犯之，令肿增极也。

　　卷之三十二　痈疽病诸候上（凡一十六论）

　　一、痈候

　　痈者，由六腑不和所生也。六腑主表，气行经络而浮，若喜怒不测，饮食不节，阴阳不调，则六腑不和。荣卫虚者，腠理则开，寒客于经络之间，累络为寒所折，则荣卫矧留于脉。荣者，血也；卫者，气也。荣血得寒，则涩而不行，卫气从之，与寒相搏，亦壅遏不通。

　　气者，阳孔，阳气蕴积，则生于热，寒热不散，故聚积成痈。腑气浮行，主表，故痈浮浅，皮薄以泽。久则热胜于寒，热气蕴积，伤肉而败肌，故血肉腐坏，化而为脓。其患在表浮浅，则骨髓不焦枯，腑脏不伤败，故可治而愈也。

　　又，少苦消渴，年四十以外，多发痈疽。所以然者，体虚热而荣卫痞涩故也。有膈痰而渴者，年盛必作黄胆。此由脾胃虚热故也，年衰亦发痈疽，腑脏虚热，血气痞涩故也。

　　又，肿一寸至二寸，疖也；二寸至五寸，痈也；五寸至一尺，痈疽也；一尺至三尺者，名曰竟体痈，痈成，九窍皆出。诸气愤郁，不遂志欲者，血气蓄积，多发此疾。

　　诊其寸口脉，外结者，痈肿。肾脉涩甚，为大痈。脉滑而数，滑即为实，数即为热，滑即为荣，数即为卫。荣卫相逢，则结为痈；热之所过，即为脓也。脉弱而数者，此为战寒，必发痈肿。脉浮而数，身体无热，其形默默，胃中微躁，不知痛所在，此主当发痈肿。脉来细而沉，时直者，身有痈肿。若腹中有伏梁。脉肺肝俱到，即发痈疽；四肢沉重，肺脉多即凡痈疽脉，洪粗难治，脉微涩者易愈。诸浮数之脉，应当发热，而反洗渐恶寒，若有痛处，当有痈也；此或附骨有脓也。脉弦洪相薄，外急内热，故欲发痈疖。

　　凡发痈肿高者，疹源浅；肿下者，疹源深。大热者，易治；小热者，难治。初便大痛，伤肌；晚乃大痛，伤骨。诸痈发于节者，不可治也。发于阳者，百日死；发于阴者，四十日死也。

　　尻太阳脉有肿痈在足心，少阳脉，八日死；发脓血，八十日死。头阳明脉有肿痈在尻，六日死；发脓血，六十日死。股太阳脉有肿痈在足太阳，七十日死；发脓血，百日死。膊太阳、太阴脉有肿痈在胫，八日死；发脓血，四百日死。足少阳脉有肿痈在胁，八日死，发脓血，六百日死。手阳明脉有肿痈在渊掖，一岁死；发脓血，二岁死。发肿牢如石，走皮中，无根，瘰 也；久久不消，因得他热乘之，时有发者，亦为痈也。又，手心主之脉气发，有肿痈在股胫，六日死；发脓血，六十日死。又有痈在腓肠中，九日死也。

　　《养生方》云：五月勿食不成核果及桃、枣，发痈疖。不尔，发寒热，变为黄疽，又为又云：人汗入诸食中，食之则作疔疮、痈、疖等。

　　卷之三十二　痈疽病诸候上（凡一十六论）

　　二、痈有脓候

　　此由寒气搏于肌肉，折于血气，结聚乃成痈。凡痈经久，不复可消者，若按之都牢坚者，未有脓也；按之半坚半软者，有脓也。又，以手掩肿上，不热者，为无脓；若热甚者，为有脓。凡觉有脓，宜急破之；不尔，侵食筋骨也。

　　卷之三十二　痈疽病诸候上（凡一十六论）

　　三、痈溃后候

　　此由寒气客于肌肉，折于血气，结聚乃成痈。凡痈破溃之后，有逆有顺。其眼白睛青黑，而眼小者，一逆也；内药而呕者，二逆也；腹痛、渴甚者，三逆也；膊项中不便者，四逆也；音嘶色脱者，五逆也。除此者并为顺也。此五种皆死候。

　　凡发痈疽，则热流入内，五脏焦燥者，渴而引饮，兼多取冷，则肠胃受冷而变下利。利则肠胃俱虚，而冷搏于胃，气逆则变呕逆；气不通，遇冷折之，则变哕也。

　　卷之三十二　痈疽病诸候上（凡一十六论）

　　四、石痈候

　　石痈者，亦是寒气客于肌肉，折于血气，结聚所成。其肿结确实，至牢有根，核皮相亲，不甚热，微痛，热时自歇。此寒多热少，坚如石，故谓之石痈也。久久热气乘之，乃有脓也。

　　卷之三十二　痈疽病诸候上（凡一十六论）

　　五、附骨痈肿候

　　附骨痈，亦由体痈热而当风取凉，风冷入于肌肉，与热气相搏，伏结近骨成痈。其状无头，但肿痛而阔，其皮薄泽，谓之附骨痈也。

　　卷之三十二　痈疽病诸候上（凡一十六论）

　　六、痈虚热候

　　此是寒客于经络，使血气痞涩，乃结肿成痈。热气壅结，则血化为脓。脓溃痈瘥之后，余热未尽，而血气已虚，其人吸吸苦热， 虚乏，故谓之虚热。

　　卷之三十二　痈疽病诸候上（凡一十六论）

　　七、痈烦渴候

　　痈由寒搏于血，血涩不通，而热归之，壅结所成。热气不得宣泄，内熏五脏，故烦躁而凡痈肿热渴引饮，冷气入肠胃，即变下痢，并变呕哕。所以然者，本内虚热，气逆，故呕；呕而气逆，外冷乘之，气不通，故哕也。

　　卷之三十二　痈疽病诸候上（凡一十六论）

　　八、发痈咳嗽候

　　夫肺主气，候于皮毛。气虚腠理受寒，寒客经络，则血痞涩，热气乘之，则结成痈也。

　　肺气虚寒，寒复乘肺，肺感于寒则成咳嗽，故发痈而嗽也。

　　卷之三十二　痈疽病诸候上（凡一十六论）

　　九、痈下利候

　　此由寒气客于经络，折于气血，壅结不通，结成痈肿。发痈而利者，由内热而引饮，取冷太过，冷入肠胃，故令下利也。下利不止，则变呕哕。所以然者，脾与胃合，俱象土；脾候身之肌肉，胃为水谷之海。脾虚，肌肉受邪；胃虚，则变下利。下利不止，则变呕哕也。

　　卷之三十二　痈疽病诸候上（凡一十六论）

　　十、发痈大小便不通候

　　此由寒客于经络，寒搏于血，血涩不通，壅结成痈。脏热不泄，热入大小肠，故大小便

　　卷之三十二　痈疽病诸候上（凡一十六论）

　　十一、发痈内虚心惊候

　　此由体虚受寒，寒客于经络，血脉痞涩，热气蕴积，结聚成痈。结热不散，热气内迫于心，故心虚热，则惊不定也。

　　卷之三十二　痈疽病诸候上（凡一十六论）

　　十二、痈肿久不愈汁不绝候

　　此由寒客于经络，则血涩不通，与寒相搏，则结成痈肿。热气乘之，则血化为脓。脓溃之后，热肿乃散，余寒不尽，肌肉未生，故有恶液澳汁，清而色黄不绝也。

　　卷之三十二　痈疽病诸候上（凡一十六论）

　　十三、痈瘥后重发候

　　此由寒气客于经络，血涩不通，壅结成痈。凡痈脓溃之后，须着排脓药，令热毒脓血俱散尽。若有恶肉，亦敷药食之，则好肉得生，真气得复。若脓血未尽，犹挟余毒，疮口便合，当时虽瘥，而后终更发。

　　卷之三十二　痈疽病诸候上（凡一十六论）

　　十四、久痈候

　　此由寒气客于经络，血涩不通，壅结成痈。发痈之后，热毒未尽，重有风冷乘之，冷搏于肿，蕴结不消，故经久一瘥一发，久则变成 也。

　　卷之三十二　痈疽病诸候上（凡一十六论）

　　十五、疽候

　　疽者，五脏不调所生也。五脏主里，气行经络而沉。若喜怒不测，饮食不节，阴阳不和，则五脏不调。荣卫虚者，腠理则开，寒客经络之间，经络为寒所折，则荣卫稽留于脉。荣者，血也；卫者，气也。荣血得寒，则涩而不行，卫气从之，与寒相搏，亦壅遏不通。气者，阳也，阳气蕴积，则生于热，寒热不散，故积聚成疽。脏气沉行，主里，故疽肿深浓，其上皮强如牛领之皮。久则热胜于寒，热气淳盛，蕴结伤肉也。血肉腐坏，化而为脓，乃至伤骨烂筋，不可治而死也。

　　又，少苦消渴，年至四十以上，多发痈疽。所以然者，体虚热而荣际痞涩故也。又有膈痰而渴者，年盛必作黄胆。此由脾胃虚热故也，年衰亦发痈疽，腑脏虚热，血气痞涩故也。

　　又，肿一寸至二寸，疖也；二寸至五寸，痈也；五寸至一尺，痈疽也；一尺至三尺者，名曰竞体痈，痈成九窍皆出。诸气愤郁，不遂志欲者，血气蓄积，多发此疾。

　　诊其脉，弦洪相薄，外急内热，欲发痈疽。脉来细而沉，时直者，身有痈肿。若腹中有伏梁，脉肺肝俱到，即发痈疽；四肢沉重，肺脉多即死。凡痈疽脉，洪粗难治，脉微涩者易愈。诸浮数之脉，应当发热，而反洗淅恶寒，若有痛处，当有痈也。此或附骨有脓也。

　　身有五部：伏菟一，腓二，背三，五脏之俞四，项五。五部有疽者死。

　　又，疽发于嗌中，名曰猛疽。猛疽不治，化为脓，脓不泻，寒咽，半日死。其化作脓，泻之则已。

　　发于颈，名曰夭疽，其肿大以赤黑。不急治，则热气下入渊掖，前伤任脉，内熏肝肺。

　　熏肝肺，十余日而死矣。

　　阳气大发，消脑留项，名曰脑铄，其色不乐，项痛而刺以针。烦心者，死不可治。

　　发于膊及 ，名曰疵疽，其状赤黑，急治之。此令人汗出至足，不害五脏。痈发四五日， KT 之也。

　　发于掖下，赤坚者，名曰米疽也。坚而不溃者，为马刀也。

　　发于胸，名曰井疽也。其状如大豆，三四日起，不早治，下入腹中不治，十日死。

　　发于膺，名曰甘疽。其状如谷实、瓠瓜，常苦寒热。急治之，去其寒热。不治，十岁死，死后出脓。

　　发于股阳，名曰兑疽。其状不甚变，而脓附骨，不急治，四十日死。

　　发于胁，名曰改訾。改訾者，女子之病也。又云：痈发女子阴旁，名曰改訾疽。久不治，其中生 肉，如赤小豆麻黍也。

