<!-- { "loadSidebar": true } -->
　　发于尻，名曰兑疽。其状赤坚大，急治之；不治，四十日死。若发尻尾，名曰兑疽。若不急治，便通洞一身，十日死。

　　发于股阴，名曰赤弛。不急治之，六日死。在两股内者，不治，六十日当死。

　　发于膝，名曰疵疽。其状大，痈色不变，寒热而坚，勿石，石之则死。须其色黑柔，乃石之，生也。

　　发于胫，名曰兔啮疽。其状赤至骨，急治之；不治，害人也。

　　发于踝，名曰走缓。色不变。数灸而止其寒热，不死。

　　发于足上下，名曰四淫。不急治之，百日死。

　　发于足傍，名曰疠疽。其状不大，初从小指发，急治之。其状黑者，不可消，百日死也发于足趾，名曰脱疽。其状赤黑，死；不赤黑，不死。治之不衰，急斩去之，活也；不赤疽发额，不泻，十余日死。其五日可刺也。其脓赤多血，死；未有脓，可治。人年二十五、三十一、六十、九十五，百神皆在额，不可见血，见血者死。

　　赤疽发，身肿，牢核而身热，不可以坐，不可以行，不可以屈伸。成脓，刺之即已。

　　赤疽发胸，可治。

　　赤疽发髀枢，六月内可治；不治，出岁死。

　　赤疽发阴股，牢者死，濡者可治。

　　赤疽发掌中，可治。

　　赤疽发胫，死不可治。

　　白疽发膊若肘后，痒，目痛伤精，及身热多汗，五六处死。

　　黑疽发肿，居背大骨上，八日可刺也。过时不刺为骨疽。骨疽脓出不可止者，出碎骨，黑疽发渊掖，死。

　　黑疽发耳中，如米，此名文疽，死。

　　黑疽发膊，死。

　　黑疽发缺盆中，名曰伏痈，死。

　　黑疽发肘上下，不死可治。

　　黑疽发腓肠，死。

　　黑疽发膝膑，牢者死，濡者可治。

　　黑疽发趺上，牢者死。

　　仓疽发身，先痒后痛。此故伤寒，寒气入脏笃，发为仓疽。九日可治，九十日死。

　　钉疽发两膊，此起有所逐，恶血结留内外，荣卫不通，发为钉疽。三日身肿，痛甚，口噤如痉状。十一日可刺。不治，二十日死。疽起于肉上，如丁盖，下有脚至骨，名钉疽锋疽发背，起心俞若膊 。二十日不泻，死。其八日可刺也。其色赤黑，脓见青者，死不治。人年六岁、十八、二十四、四十、五十六、六十七、七十二、九十八，神皆在膊，不可见血，见血必死。

　　阴疽发髀若阴股，始发，腰强，内不能自止，数饮不能多，五日牢痛。如此不治，三岁刺疽发，起肺俞若肝俞，不泻，一十日死。其八日可刺也。发而赤，其上肉如椒子者，死不可治。人年十九、二十五、三十三、四十九、五十七、六十、七十三、八十一、九十七，神皆在背，不可见血，见血者死。

　　脉疽发环项，始病，身随而热，不欲动， ，或不能食。此有所大畏，恐怖而不精，上气嗽。其发引耳，不可以动。二十日可刺。如不刺，八十日死。

　　龙疽发背，起胃俞若肾俞，二十日不泻，死。九日可刺。其上赤下黑，若青黑者，死；发血脓者，不死。

　　首疽发背，发热八十二日，大热汗头，引身尽。如嗽，身热同同如沸者，皮泽颇肿处浅刺之；不刺，入腹中，二十日死。

　　侠荣疽发胁，若起两肘头，二十五日不泻，死。其九日可刺。发赤白间，其脓多白而无赤，可治也。人年一十六、二十六、三十二、四十八、五十八、六十四、八十、九十六，神皆在胁，不可见血，见血者死。

　　勇疽发股，起太阴若伏兔，二十五日不泻，死。其十日可刺。勇疽发，清脓赤黑，死；白者，尚可治。人年十一、十五、二十、三十一、三十二、四十六、五十九、六十三、七十五、九十一，神皆在尻尾，不可见血，见血者死。

　　标叔疽发背，热同同，耳聋，后六十肿如裹水状，如此可刺之。但出水，后乃有血，血出即除也。人年五十七、六十五、七十三、八十一、九十七，神皆在背，不可见血，见血者死。

　　痨疽发足趺若足下，三十日不泻，死。其十二日可刺。痨疽发赤白脓而不大多，其上痒，赤黑，死不可治。人年十三、二十九、三十五、六十一、七十三、九十三，神皆在足，不可见血，见血者死。

　　冲疽发在小腹，痛而战寒热冒，五日 ，六日而变。可刺之。不刺之，五敦疽发两手五指头，若足五指头，十八日不泻，死。其四日可刺。其发而黑，痈不甚，疥疽发掖下若两臂、两掌中，振寒，热而嗌干者，饮多即呕，烦心 ，或卒胗者，如此可汗，不汗者死。

　　筋疽发背，侠脊两边大筋，其色苍，八日可刺也。

　　陈干疽发臂，三四日痛不可动，五十日身热而赤，六十日可刺之。如刺之无血，三四蚤疽发手足五指头，起节色不变，十日之内可刺也。过时不刺，后为食。痈在掖，三岁死。其汤熨针石，别有正方，补养宣导，今附于后。

　　《养生方》云：铜器盖食，汗入食，食之令人发恶疮内疽。

　　又云：鲫鱼脍合猪肝肺，食之发疽。

　　又云：乌鸡肉合鲤鱼肉食，发疽。

　　又云：鱼腹内有白如膏，合乌鸡肉食之，亦发疽也。

　　又云：鱼金鳃，食发疽也。

　　又云：已醉，强饱食，不幸发疽。

　　《养生方·导引法》云：正倚壁，不息行气，从头至足止，愈疽。行气者，鼻内息，五入方一吐，为一通。满十二通愈。

　　又云：正坐倚壁，不息行气，从口趣令气至头而止。治疽痹，气不足。

　　卷之三十二　痈疽病诸候上（凡一十六论）

　　十六、疽溃后候

　　此由寒气客于经络，折于气血，血涩不通，乃成疽发。疽溃之后，有逆有顺。其眼白睛青黑而眼小者，一逆也；内药而呕者，二逆也；腹痛渴甚者，三逆也；膊项中不便者，四逆也；音嘶色脱者，五逆也。除此者并为顺矣。此五种皆死候。

　　凡发痈疽，则热流入内，五脏焦燥，渴而引饮，兼多取冷，则肠胃受冷而变下利。利则肠胃俱虚，而冷搏胃气，气逆则变呕。逆气不通，遇冷折之，则哕也。

　　卷之三十三　痈疽病诸候（下凡二十九论）

　　十七、缓疽候

　　缓疽者，由寒气客于经络，致荣卫凝涩，气血壅结所成。其寒盛者，则肿结痛深，而回回无头尾，大者如拳，小者如桃李，冰冰与皮肉相亲着。热气少，其肿与肉相似，不甚赤，积日不溃，久乃变紫黯色，皮肉俱烂，如牛领疮，渐至通体青黯，不作头，而穿溃脓出是也。以其结肿积久，而肉腐坏迟，故名缓疽。亦名肉色疽也。缓疽急者，一年杀人；缓者，数

　　卷之三十三　痈疽病诸候（下凡二十九论）

　　十八、疽候

　　疽之状，肉生小黯点，小者如粟豆，大者如梅李，或赤或黑，乍青乍白，有实核，燥痛应心。或着身体。其着手指者，似代指，人不别者，呼为代指。不急治，毒逐脉上，入脏则杀人。南方人得此疾，皆截去指，恐其毒上攻脏故也。

　　又云：十指端忽策策痛，入心不可忍。向明望之，晃晃黄赤，或黯黯青黑，是疽。直截后节，十有一冀。

　　又云：风胗痛不可忍者， 疽。发五脏俞，节解相应通洞， 疽也。诸是疽皆死。又齿间臭热，血出不止， 疽也，七日死。治所不瘥，以灰掩覆其血，不尔又云：诸是 疽皆死，唯痛取利，十有一活耳。此皆毒瓦斯客于经络，气血痞涩，毒

　　卷之三十三　痈疽病诸候（下凡二十九论）

　　十九、疽发口齿候

　　寒气客于经络，血涩不通，结而成疽。五脏之气，皆出于口；十二经脉，有入齿者，有连舌本者；荣卫之气，无处不行。虚则受邪挟毒，乘虚而入脉故也。其发口齿者，多血出不可禁，皆死。

　　卷之三十三　痈疽病诸候（下凡二十九论）

　　二十、行疽候

　　行疽候者，发疮小者如豆，大者如钱，往来匝身，及生面上，谓之行疽。此亦寒热客于腠理，与血气相搏所生也。

　　卷之三十三　痈疽病诸候（下凡二十九论）

　　二十一、风疽候

　　肿起，流之血脉，而挛曲疾痛，所以发疮历年，谓之风疽。此由风湿之气，客于经络，与气相搏所成也。

　　《养生方》云：大解汗，当以粉粉身，若令自干者，成风疽也。

　　卷之三十三　痈疽病诸候（下凡二十九论）

　　二十二、石疽候

　　此由寒气客于经络，与血气相搏，血涩结而成疽也。其寒毒偏多，则气结聚而皮浓，状如痤疖，坚如石，故谓之石疽也。

　　卷之三十三　痈疽病诸候（下凡二十九论）

　　二十三、禽疽候

　　禽疽，发如胗者数十处。其得四日，肿合牢核痛，其状若变。十日可刺。其初发，身战寒，齿如噤，欲痉。如是者，十五日死也。此是寒湿之气，客于肌肉所生也。

　　卷之三十三　痈疽病诸候（下凡二十九论）

　　二十四、杼疽候

　　杼疽者，发项及两耳下。不泻，十六日死。其六日可刺。其色黑，见脓如痈者，死不可治。人年三十、十九、二十三、三十五、三十九、五十一、五十五、六十一、八十七、九十九，神皆在两耳下，不可见血，见血者死。此是寒湿之气客于肌肉，折于血气之所生也。

　　卷之三十三　痈疽病诸候（下凡二十九论）

　　二十五、水疽候

　　此由寒湿之气，客于皮肤，搏于津液，使血气痞涩，湿气偏多，则发水疽。其肿状如物裹水，多发于手足，此是随肌肤虚处而发也。亦有发身体数处而壮热，遂至死。

　　卷之三十三　痈疽病诸候（下凡二十九论）

　　二十六、肘疽候

　　肘疽，是疽发于肘，谓之肘疽。凡诸疽发节解，并皆断筋节，而发肘者，尤为重也。此亦是寒湿之气客于肌肉，折于血气所生也。

　　卷之三十三　痈疽病诸候（下凡二十九论）

　　二十七、附骨疽候

　　附骨疽者，由当风入骨解，风与热相搏，复遇冷湿；或秋夏露卧，为冷所折，风热伏结，壅遏附骨成疽。喜着大节解间，丈夫及产妇、女人，喜着鼠HT 、髂头、 膝间，婴孩、嫩儿，亦着膊、肘、背脊也。其大人、老人着急者，则先觉痛，不得转动，挪之应骨痛，经日便觉皮肉生急，洪洪如肥状，则是也。其小儿不知字名，抱之才近，其便啼唤，则是支节有痛处，便是其候也。大人、老人着缓者，则先觉如肥洪洪耳，经日便觉痹痛不随也。其小儿则觉四肢偏有不动摇者，如不随状，看支节解中，则有肥洪洪处，其名不知是附骨疽；乃至称身成脓，不溃至死，皆觉身体变青黯也。其大人、老人，皆不悟是疽，乃至于死也。亦有不别是附骨疽，呼急者为贼风，其缓者谓风肿而已。

