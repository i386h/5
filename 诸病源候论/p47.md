<!-- { "loadSidebar": true } -->
　　此由风邪毒瓦斯客于肌肉，随虚处而停，结为瘰 。或如梅、李、枣核等大小，两三相连在皮间，而时发寒热是也。久则变脓，溃成 也。其汤熨针石，别有正方。补养宣导，今附《养生方·导引法》云： 踞，以两手从内曲脚中入，据地，曲脚加其上，举尻。

　　其可用行气。愈瘰 、乳痛。

　　卷之三十四　病诸候（凡三十五论）

　　三十五、候

　　病之状，阴核肿大，有时小歇，歇时终大于常。劳冷阴雨便发，发则胀大，使人腰背挛急，身体恶寒，骨节沉重。此病由于损肾也。足少阴之经，肾之脉也，其气下通于阴；阴，宗脉之所聚，积阴之气也。劳伤举重，伤于少阴之经，其气下冲于阴，气胀不通，故成疾也。其汤熨针石，别有正方，补养宣导，今附于后。

　　《养生方·导引法》云：正偃卧，直两手、两足，念胞所在，令赤如油囊裹丹。除阴下湿、小便难、 、少腹重不便。腹中热，但口纳气，鼻出之，数十，不须小咽气。即腹中有热者，七息已温热，咽之十数。

　　卷之三十四　痔病诸候（凡六论）

　　一、诸痔候

　　诸痔者，谓牡痔、牝痔、脉痔、肠痔、血痔也。其形证各条如后章。又有酒痔，肛边生疮，亦有血出。又有气痔，大便难而血出，肛亦出外，良久不肯入。

　　诸痔皆由伤风，房室不慎，醉饱合阴阳，致劳扰血气，而经脉流溢，渗漏肠间，冲发下部。有一方而治之者，名为诸痔，非为诸病共成一痔。痔久不瘥，变为 了。其汤熨针石，别有正方，补养宣导，今附于后。

　　《养生方》云：忍大便不出，久作气痔。

　　《养生方·导引法》云：一足踏地，一足屈膝，两手抱犊鼻下，急挽向身，极势。左右换易四七。去痔、五劳、三里气不下。

　　又云：踞坐，合两膝，张两足，不息两通。治五痔。

　　又云：两手抱足，头不动，足向口面受气，众节气散，来去三七。欲得捉足，左右侧身，各各急挽，腰不动。去四肢、腰上下髓内冷，血脉冷，筋急闷，痔。

　　又云：两足相踏，向阴端急蹙，将两手捧膝头，两向极势，捺之，二七竟；身侧两向取势，二七；前后努腰七。去心劳、痔病。

　　卷之三十四　痔病诸候（凡六论）

　　二、牡痔候

　　肛边生鼠乳，出在外者，时时出脓血者是也。

　　卷之三十四　痔病诸候（凡六论）

　　三、牝痔候

　　肛边肿，生疮而出血者，脉痔也。

　　卷之三十四　痔病诸候（凡六论）

　　四、脉痔候

　　肛边生疮，痒而复痛，出血者，脉痔也。

　　卷之三十四　痔病诸候（凡六论）

　　五、肠痔候

　　肛边肿核痛，发寒热而血出者，肠痔也。

　　卷之三十四　痔病诸候（凡六论）

　　六、血痔候

　　因便而清血随出者，血痔也。

　　卷之三十五　疮病诸候（凡六十五论）

　　一、头面身体诸疮候

　　夫内热外虚，为风湿所乘，则生疮。所以然者，肺主气，候于皮毛；脾主肌肉。气虚则肤腠开，为风湿所乘；内热则脾气温，脾气温则肌肉生热也。湿热相搏，故头面身体皆生疮。其疮初如 ，须臾生汁。热盛者，则变为脓。随瘥随发。

　　卷之三十五　疮病诸候（凡六十五论）

　　二、头面身体诸久疮候

　　诸久疮者，内热外虚，为风湿所乘，则头面身体生疮。其脏内热实气盛，热结肌肉，其热留滞不歇，故疮经久不瘥。

　　卷之三十五　疮病诸候（凡六十五论）

　　三、诸恶疮候

　　诸疮生身体，皆是体虚受风热，风热与血气相搏，故发疮。若热风热挟湿毒之气者，则疮痒痛 肿，而疮多汁，身体壮热，谓之恶疮也。其汤熨针石，别有正方，补养宣导，今附于《养生方》云：铜器盖食，汗入食，发恶疮、内疽也。

　　又云：醉而交接，或致恶疮。

　　又云：饮酒热未解，以冷水洗面，令人面发恶疮；轻者 。

　　又云：五月五日，取枣叶三升，井华水捣取汁，浴，永不生恶疮。

　　又云：井华水和粉洗足，不病恶疮。

　　又云：五月一日、八月二日、九月九日、十月七日、十一月四日、十二月十三日，沐浴，除恶疮。

　　《养生方·导引法》云：龙行气，低头下视，不息十二通。愈风疥、恶疮，热不能入咽

　　卷之三十五　疮病诸候（凡六十五论）

　　四、久恶疮候

　　夫体虚受风热湿毒之气，则生疮。痒痛 肿多汁，壮热，谓之恶疮。而湿毒瓦斯盛，体外虚内热，其疮渐增，经久不瘥，为久恶疮。

　　卷之三十五　疮病诸候（凡六十五论）

　　五、疮候

　　疮者，由肤腠虚，风湿之气，折于血气，结聚所生。多着手足间，递相对，如新生茱萸子，痛痒，抓搔成疮，黄汁出，浸淫生长，拆裂，时瘥时剧，变化生虫，故名

　　卷之三十五　疮病诸候（凡六十五论）

　　六、燥疮候

　　肤腠虚，风湿搏于血气，则生 疮。若湿气少，风气多者，其 则干燥，但痒，搔之白屑出，干枯拆痛。此虫毒瓦斯浅在皮肤，故名燥 疮也。

　　卷之三十五　疮病诸候（凡六十五论）

　　七、湿疮候

　　肤腠虚，风湿搏于血气，生 疮。若风气少，湿气多，其疮痛痒，搔之汁出，常濡湿者，此虫毒瓦斯深，在于肌肉内故也。

　　卷之三十五　疮病诸候（凡六十五论）

　　八、久疮候

　　疮积久不瘥者，由肤腠虚，则风湿之气停滞，虫在肌肉之间，则生长，常痒痛，故经久不瘥。

　　卷之三十五　疮病诸候（凡六十五论）

　　九、癣候

　　癣病之状，皮肉隐胗如钱文，渐渐增长，或圆或斜，痒痛，有匡郭，里生虫，搔之有汁。此由风湿邪气，客于腠理，复值寒湿，与血气相搏，则血气痞涩，发此疾。

　　按九虫论云：蛲虫在人肠内，变化多端，发动亦能为癣，而癣内实有虫也。

　　《养生方》云：夏勿露面卧，露下堕面上，令面皮浓，及喜成癣。

　　卷之三十五　疮病诸候（凡六十五论）

　　十、干癣候

　　干癣，但有匡郭，皮枯索，痒，搔之白屑出是也。皆是风湿邪气，客于腠理，复值寒湿，与血气相搏所生。若其风毒瓦斯多，湿气少，故风沉入深，故无汁，为干癣也。其中亦生虫

　　卷之三十五　疮病诸候（凡六十五论）

　　十一、湿癣候

　　湿癣者，亦有匡郭，如虫行，浸淫，赤，湿痒，搔之多汁成疮，是其风毒瓦斯浅，湿多风少，故为湿癣也。其里亦有虫。

　　卷之三十五　疮病诸候（凡六十五论）

　　十二、风癣候

　　风癣，是恶风冷气客于皮，折于血气所生。亦作圆文匡郭，但抓搔顽痹，不知痛痒。其里亦有虫。

　　卷之三十五　疮病诸候（凡六十五论）

　　十三、白癣候

　　白癣之状，白色， 然而痒。此亦是腠理虚受风，风与气并，血涩而不能

　　卷之三十五　疮病诸候（凡六十五论）

　　十四、牛癣候

　　俗云：以盆器盛水饮牛，用其余水洗手、面，即生癣，名牛癣。其状皮浓，抓之硬强而

　　卷之三十五　疮病诸候（凡六十五论）

　　十五、圆癣候

　　圆癣之状，作圆文隐起，四畔赤，亦痒痛是也。其里亦生虫。

　　卷之三十五　疮病诸候（凡六十五论）

　　十六、狗癣候

　　俗云：狗舐之水，用洗手、面，即生癣。其状微白，点缀相连，亦微痒是也。其里亦生

　　卷之三十五　疮病诸候（凡六十五论）

　　十七、雀眼癣候

　　雀眼癣，亦是风湿所生，其文细似雀眼，故谓之雀眼癣。搔之亦痒，中亦生虫。

　　卷之三十五　疮病诸候（凡六十五论）

　　十八、刀癣候

　　俗云：以磨刀水，用洗手、面，而生癣，名为刀癣。其形无匡郭，纵斜无定是也。中亦

　　卷之三十五　疮病诸候（凡六十五论）

　　十九、久癣候

　　久癣，是诸癣有虫，而经久不瘥者也。癣病之状，皮肉隐胗如钱文，渐渐增长，或圆或斜，痒痛，有匡郭，搔之有汁。又有干癣，皮枯索，痒，搔之白屑出。又有湿癣，如虫行，浸淫，赤，湿痒，搔之多汁。又有风癣，搔抓顽痹，不知痛痒。又有牛癣，因饮牛余水洗手面得之，其状皮浓，抓之硬强。又有圆癣，作圆文隐起，四面赤。又有狗癣，因以狗舐余水洗手面得之，其状微白，点缀相连，亦微痒。又有雀眼癣，作细文似雀眼，搔之亦痒痛。又有刀癣，因以磨刀水洗手面得之，其状无匡郭，纵邪无定。如此之癣，初得或因风湿客于肌肤，折于血气所生，或因用牛、狗所饮余水洗手面得之；至其病成，皆有虫侵食，转深，连滞不瘥，故成久癣。

　　卷之三十五　疮病诸候（凡六十五论）

　　二十、疥候

　　疥者，有数种：有大疥，有马疥，有水疥，有干疥，有湿疥。多生手足，乃至遍体。大疥者，作疮，有脓汁， 赤痒痛是也。马疥者，皮肉隐嶙起，作根 ，搔之不知痛。

　　此二者则重。水疥者， 瘰如小瘭浆，摘破有水出。此一种小轻。干疥者，但痒，搔之皮起，作干痂。湿疥者，小疮，皮薄，常有汁出。并皆有虫，人往往以针头挑得，状如水内 虫。此悉由皮肤受风邪热气所致也。

　　按九虫论云：蛲虫多所，变化多端，或作 、疥、痔、 ，无所不为。其汤熨针石，别有正方，补养宣导，今附于后。

　　《养生方·导引法》云：龙行气，低头下视，不息十二通。愈风疥、恶疮、热不能入咽

　　卷之三十五　疮病诸候（凡六十五论）

　　二十一、干疥候

　　干疥但痒，搔之皮起，作干痂。此风热气深，在肌肉间故也。

　　卷之三十五　疮病诸候（凡六十五论）

　　二十二、湿疥候

　　湿疥起小疮，皮薄，常有水汁出，此风热气浅，在皮肤间故也。

　　卷之三十五　疮病诸候（凡六十五论）

　　二十三、热疮候

　　诸阳气在表，阳气盛则表热，因运动劳役，腠理则虚而开，为风邪所客，风热相搏，留于皮肤则生疮。初作瘭浆，黄汁出；风多则痒，热多则痛；血气乘之，则多脓血，故名热疮

　　卷之三十五　疮病诸候（凡六十五论）

　　二十四、冷疮候

　　凡身体发疮，皆是风热所为。然血虚者，亦伤于邪，若重触风寒，则冷气入于疮，令血涩不行，其疮则顽，令不知痛痒，亦经久难瘥，名为冷疮。

　　卷之三十五　疮病诸候（凡六十五论）

　　二十五、疽疮候

