<!-- { "loadSidebar": true } -->
　　四、针灸疮发洪候

　　夫针灸，皆是节、穴、俞、募之处。若病甚，则风气冲击于疮。凡血与气，相随而行，故风乘于气而动于血，血从灸疮处出，气盛则血不止，名为发洪。

　　卷之三十六　兽毒病诸候（凡四论）

　　一、马啮踏人候

　　凡人被马啮踏，及马骨所伤刺，并马缰、 、勒所伤，皆为毒疮。若肿痛致烦闷，是毒入腹，亦毙人。

　　卷之三十六　兽毒病诸候（凡四论）

　　二、马毒入疮候

　　凡人先有疮而乘马，马汗并马毛垢，及马屎尿，及坐马皮鞯，并能有毒，毒瓦斯入疮，致肿疼痛，烦热，毒入腹，亦毙人。

　　卷之三十六　兽毒病诸候（凡四论）

　　三、狗啮候

　　凡 狗啮人，七日辄一发，过三七日不发，则无苦也。要过百日，方大免耳。当终身禁食犬肉及蚕蛹，食此，发则死不可救矣。疮未愈之间，禁食生鱼、猪、鸡、腻。过一年禁之乃佳。但于饭下蒸鱼，及于肥器中食便发。若人曾食落葵得犬啮者，自难治。若疮瘥十数年后，食落葵便发。

　　卷之三十六　兽毒病诸候（凡四论）

　　四、狗啮重发候

　　凡被狗啮，疮，忌食落葵及狗肉。云：虽瘥，经一二年，但食此者必重发。重发者，与初被啮不殊。其 狗啮疮重发，则令人狂乱，如 狗之状。

　　卷之三十六　蛇毒病诸候（凡五论）

　　一、蛇螫候

　　凡中蛇，不应言蛇，皆言虫，及云地索，勿正言其名也。

　　恶蛇之类甚多，而毒有瘥剧。时四月、五月，中青 、三角、苍虺、白颈、大蜴；六月、七月，中竹狩、艾蝮、黑甲、赤目、黄口、反钩、白 、三角。此皆蛇毒之猛者，中人不即治，多死。又有赤连、黄颔之类，复有六七种，而方不尽记其名。

　　水中黑色者，名公蛎。山中一种亦相似，不常闻螫人。

　　又有钩蛇，尾如钩，能倒牵人兽入水，没而食之。

　　又，南方有 蛇，人忽伤之，不死，终身伺觅其主不置，虽百人众中，亦直来取之。惟远去出百里乃免耳。

　　又有 蛇，长七八尺，如船 状，毒人必死。即削取船 ，煮汁渍之便瘥。

　　但蛇例虽多，今皆以青条 尾、白颈艾蝮，其毒尤剧。大者中人，若不即治，一日间举体洪肿，皮肉坼烂；中者，尚可得二三日也。

　　凡被蛇螫，第一禁，第二药。无此二者，有全剂，雄黄、麝香可预办。故山居者，宜令又，恶蛇螫者，人即头解散，言此蛇名黑帝。其疮冷如冻凌，此大毒恶。不治，一日即死。若头不散，此蛇名赤帝，其毒小轻，疮上冷，不治，故得七日死。

　　凡蛇疮未愈，禁热食；热食便发，治之根据初被螫法也。

　　卷之三十六　蛇毒病诸候（凡五论）

　　二、蝮蛇螫候

　　凡蝮中人，不治，一日死。若不早治之，纵不死者，多残断人手足。

　　蝮蛇形不乃长，头褊口尖，颈斑，身亦艾斑，色青黑，人犯之，颈腹帖着地者是也。江东诸山甚多，其毒最烈，草行不可不慎。

　　又有一种，状如蝮而短，有四脚，能跳来啮人，名曰千岁蝮，中人必死。然其啮人竟，即跳上树，作声云斫木者，但营棺具，不可救；若云捣菽者，犹可治。吴音呼药为菽故也。

　　卷之三十六　蛇毒病诸候（凡五论）

　　三、虺螫候

　　虺形短而褊，身亦青黑色。山草自不甚多，每六、七月中，夕时出路上，喜入车轹中，令车轹腹破而子出。人侵晨及冒昏行者，每倾意看之。其螫人亦往往有死者。

　　卷之三十六　蛇毒病诸候（凡五论）

　　四、青蛇螫候

　　青 蛇者，正绿色，喜缘树及竹上，自挂与竹树色一种，人看不觉，若入林中行，有落人项背上者，然自不伤啮，啮人必死。而蛇无正形，极大者不过四五尺，世人皆呼为青条蛇，言其与枝条同色。乍看难觉，其尾二三寸，色黑者，名 尾，毒最猛烈，中人立

　　卷之三十六　蛇毒病诸候（凡五论）

　　五、毒候

　　此是诸毒蛇夏日毒盛不泄，皆啮草木，及吐毒着草木上，人误犯着此者，其毒如被蛇螫不殊。但疮肿上有物如虫蛇眼状，以此别之，名为 毒。

　　卷之三十六　杂毒病诸候（凡十四论）

　　一、蜂螫候

　　蜂类甚多，而方家不具显其名。唯地中大土蜂最有毒，一螫中人，便即倒闷，举体洪肿。诸药治之，皆不能卒止。旧方都无其法。虽然，不肯杀人。有禁术封唾，亦微效。又有瓠HT蜂，抑亦其次。余者犹瘥。

　　卷之三十六　杂毒病诸候（凡十四论）

　　二、蝎螫候

　　此虫五月、六月毒最盛。云有八节、九节者弥甚。螫人，毒势流行，多至牵引四肢皆痛，过一周时始定。

　　卷之三十六　杂毒病诸候（凡十四论）

　　三、虿螫候

　　陶隐居云：虿虫，方家亦不能的辩正，云是 蜒子，或云是小乌虫，尾有两歧者。然皆恐非也，疑即是蝎。蝎尾歧而曲上，故《周诗》云：彼都人士，拳发如虿。

　　卷之三十六　杂毒病诸候（凡十四论）

　　四、蜈蚣螫候

　　此则百足虫也。虽复有毒，而不甚螫人。人误触之者，故时有中其毒。

　　卷之三十六　杂毒病诸候（凡十四论）

　　五、蜞蜍着人候

　　江东及岭南，无处不有蜞、蜍。蜞、蜍乃是两种物。蜞者，在草里，名为山蜞；在水里，名马蜞。皆长四五寸许，黑色，身滑。人行涉山水，即着人肉，不甚痛而痒，两头皆能嗍人血，血满腹，便自脱地。无甚毒害。

　　蜍者，无不背作文理，粗涩，多着龟、螺壳上。若着人肉，即于肉里生子，乃至十数枚，经日便肿痒，隐轸起，久久亦成疮 。

　　卷之三十六　杂毒病诸候（凡十四论）

　　六、石蛭螫人候

　　山中草木及路上、石上，石蛭着人，则穿啮肌皮，行人肉中，浸淫起疮。灸断其道则愈。凡行山草之中，常以膏和盐涂足胫，则蛭不得着人。

　　卷之三十六　杂毒病诸候（凡十四论）

　　七、蚕啮候

　　蚕既是人养之物，性非毒害之虫，然时有啮人者，乃令人憎寒壮热，经时不瘥，亦有因此而致毙。斯乃一时之怪异，救解之方愈。

　　卷之三十六　杂毒病诸候（凡十四论）

　　八、甘鼠啮候

　　此即鼷鼠也，形小而口尖，多食伤牛马，不甚痛。云其口甜，故名甘鼠。时有啮人者。

　　卷之三十六　杂毒病诸候（凡十四论）

　　九、诸鱼伤人候

　　鱼类甚多，其 、 鲐之徒， 骨、芒刺有毒，伤人则肿痛。

　　卷之三十六　杂毒病诸候（凡十四论）

　　十、恶HT啮候

　　恶HT ，一名满，大如毒蜱，似蝗无尾，前有两角。触后则傍后，触前则却行。生于树皮内及屋壁间，又喜在纸书内。圆似榆荚，其色赤黑，背横理。二月生，十月蛰。螫人唯以三时，五月、六月、七月尤毒。初如 状，中央紫黑，大如粟粒，四傍微肿， 色赤，或有青色者。痒，喜搔之。若饮酒、房室，近不过八九日，远不过十余日，烂溃为脓汁，亦

　　卷之三十六　杂毒病诸候（凡十四论）

　　十一、狐尿刺候

　　云是野狐尿棘刺头，有人犯之者，则多中于人手指、足指，肿痛 热。有端居不出而着此毒者，则不必是狐尿刺也，盖恶毒瓦斯耳。故方亦云恶刺毒者也。

　　卷之三十六　杂毒病诸候（凡十四论）

　　十二、蚝虫螫候

　　此则树上蚝虫耳。以其毛刺能螫人，故名蚝虫。此毒盖轻，不至深毙，然亦甚痛，螫处作轸起者是也。

　　卷之三十六　杂毒病诸候（凡十四论）

　　十三、蠼尿候

　　蠼 虫，云能尿人影，即令所尿之处，惨痛如芒刺，亦如蚝虫所螫，然后起细 瘰，作聚如茱萸子状。其 瘰遍赤，中央有白脓如粟粒，亦令人皮肉拘急，恶寒壮热。极者连起，多着腰胁及胸，若绕腰匝遍者，重也。

　　卷之三十六　杂毒病诸候（凡十四论）

　　十四、入井冢墓毒瓦斯候

　　凡古井、冢及深坑阱中，多有毒瓦斯，不可辄入，五月、六月间最甚，以其郁气盛故也。

　　若事辄必须入者，先下鸡、鸭毛试之，若毛旋转不下，即是有毒，便不可入。

　　卷之三十六　金疮病诸候（凡二十三论）

　　一、金疮初伤候

　　夫被金刃所伤，其疮多有变动。若按疮边干急，肌肉不生，青黄汁出，疮边寒清，肉消臭败，前出赤血，后出黑血，如熟烂者，及血出不止，白汁随出，如是者多凶。若中络脉、髀内、阴股、天聪、眉角，横断腓肠，乳上及与鸠尾、攒毛、小腹，尿从疮出，气如贲豚，及脑出，诸疮如是者，多凶少愈。

　　诊金疮，血出太多，其脉虚细者生，数实大者死；小者生，浮大者死。所伤在阳处者，去血四五斗，脉微缓而迟者生，急疾者死。

　　卷之三十六　金疮病诸候（凡二十三论）

　　二、金疮血不止候

　　金疮血出不断，其脉大而止者，三七日死。金疮血出不可止，前赤后黑，或黄或白，肌肉腐臭，寒冷硬急者，其疮难愈，亦死。

　　卷之三十六　金疮病诸候（凡二十三论）

　　三、金疮内漏候

　　凡金疮通内，血多内漏，若腹胀满，两胁胀，不能食者死。瘀血在内，腹胀，脉牢大者

　　卷之三十六　金疮病诸候（凡二十三论）

　　四、毒箭所伤候

　　夫被弓弩所伤，若箭镞有 药，入人皮脉，令人短气，须臾命绝。口噤唇干，血为断绝，腹满不言，其人如醉，未死之间，为不可治。若荣卫青瘀，血应时出，疮边温热，口毒箭有三种：岭南夷俚，用焦铜作箭镞；次，岭北诸处，以诸蛇虫毒螫物汁着管中，渍箭镞。此二种才伤皮，便洪肿沸烂而死。唯射猪犬，虽困得活。以其啖粪故也。人若中之，便即食粪，或饮粪汁，并涂疮即愈。不尔，须臾不可复救。 箭着宽处者，虽困渐治，不必死。若近胸腹，便宜速治，小缓，毒入内，则不可救。

　　卷之三十六　金疮病诸候（凡二十三论）

　　五、金疮肠出候

　　此谓为矛箭所伤，若中于腹，则气激，气激则肠随疮孔出也。

　　卷之三十六　金疮病诸候（凡二十三论）

　　六、金疮肠断候

