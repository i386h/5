<!-- { "loadSidebar": true } -->
　　夫金疮肠断者，视病深浅，各有死生。肠一头见者，不可连也。若腹痛短气，不得饮食者，大肠一日半死，小肠三日死。肠两头见者，可速续之。先以针缕如法，连续断肠，便取鸡血涂其际，勿令气泄，即推内之。肠但出不断者，当作大麦粥，取其汁，持洗肠，以水渍内之。当作研米粥饮之。二十余日，稍作强糜食之，百日后乃可进饭耳。饱食者，令人肠痛决漏。常服钱屑散。

　　若肠腹HT 从疮出，有死者，有生者，但视病取之，各有吉凶。HT 出如手，其下牢核，烦满短气，发作有时，不过三日必死。HT 下不留，安定不烦，喘息如故，但疮痛者，当以生丝缕系绝其血脉，当令一宿，乃可截之。勿闭其口，膏稍导之。

　　卷之三十六　金疮病诸候（凡二十三论）

　　七、金疮筋急相引痛不得屈伸候

　　夫金疮愈以后，肌肉充满，不得屈伸者，此由伤绝经筋，荣卫不得循行也。其疮虽愈，筋急不得屈伸也。

　　卷之三十六　金疮病诸候（凡二十三论）

　　八、金疮伤筋断骨候

　　夫金疮始伤之时，半伤其筋，荣卫不通，其疮虽愈合，后仍令痹不仁也。若被疮截断诸解、身躯、肘中，及腕、膝、髀若踝际，亦可连续，须急及热，其血气未寒，即去碎骨便更缝连，其愈后直不屈伸。若碎骨不去，令人痛烦，脓血不绝。不绝者，不得安。诸中伤人神

　　卷之三十六　金疮病诸候（凡二十三论）

　　九、箭镞金刃入肉及骨不出候

　　箭镞、金刃中骨，骨破碎者，须令箭镞出，仍应除碎骨尽，乃敷药。不尔，疮永不合。

　　纵合，常疼痛。若更犯触损伤，便惊血沸溃，有死者。

　　卷之三十六　金疮病诸候（凡二十三论）

　　十、金疮中风痉候

　　夫金疮痉者，此由血脉虚竭，饮食未复，未盈月日，荣卫伤穿，风气得入，五脏受寒，则痉。其状，口急背直，摇头马鸣，腰为反折，须臾十发，气息如绝，汗出如雨。不及时救凡金疮卒无汁者，中风也；边自出黄汁者，中水也。并欲作痉，急治之。又痛不在疮处

　　卷之三十六　金疮病诸候（凡二十三论）

　　十一、金疮惊肿候

　　夫金疮愈闭后，忽惊肿，动起糜沸跳手，大者如盂，小者如杯，名为盗血。此由肌未定，里不满，因作劳、起早，故令盗血涌出，在人皮中，不肯自消，亦不成脓，反牢核。又有加血，加血者，盗血之满也。其血凝深，不可妄破。破之者，盗血前出，不可禁止，加血追之。出即满疮中，便留止，令人短气，须臾命绝。

　　卷之三十六　金疮病诸候（凡二十三论）

　　十二、金疮因交接血惊出候

　　夫金疮，多伤经络，去血损气。其疮未瘥，则血气尚虚，若因而房室，致情意感动，阴阳发泄，惊触于疮，故血汁重出。

　　卷之三十六　金疮病诸候（凡二十三论）

　　十二、金疮因交接血惊出候

　　夫金疮，多伤经络，去血损气。其疮未瘥，则血气尚虚，若因而房室，致情意感动，阴阳发泄，惊触于疮，故血汁重出。

　　卷之三十六　金疮病诸候（凡二十三论）

　　十二、金疮因交接血惊出候

　　夫金疮，多伤经络，去血损气。其疮未瘥，则血气尚虚，若因而房室，致情意感动，阴阳发泄，惊触于疮，故血汁重出。

　　卷之三十六　金疮病诸候（凡二十三论）

　　十五、金疮咳候

　　金疮伤血损气。气者，肺之所主，风邪中于肺，故咳也。

　　卷之三十六　金疮病诸候（凡二十三论）

　　十六、金疮渴候

　　夫金疮失血，则经络空竭，津液不足，肾脏虚燥，故渴也。

　　卷之三十六　金疮病诸候（凡二十三论）

　　十七、金疮虫出候

　　夫金疮久不瘥，及裹缚不如法，疮内败坏，故生虫也。

　　卷之三十六　金疮病诸候（凡二十三论）

　　十八、金疮着风候

　　夫金疮干无汁，亦不大肿者，中风也。寒气得大深者，至脏便发作痉，多凶少愈。中水者则肿，多汁或成脓。

　　卷之三十六　金疮病诸候（凡二十三论）

　　十九、金疮着风肿候

　　此由疮着于风，风气相搏，故肿也。

　　卷之三十六　金疮病诸候（凡二十三论）

　　二十、金疮成痈肿候

　　夫金疮，冬月之时，衣浓絮温，故裹欲薄；夏月之时，衣单日凉，故裹欲浓。重寒伤荣，重热伤卫。筋劳结急，肉劳惊肿，骨劳折沸，难可屈伸；血脉劳者，变化作脓；荣卫不通，留结成痈。

　　凡始缝其疮，各有纵横；鸡舌隔角，横不相当。缝亦有法，当次阴阳；上下逆顺，急缓相望；阳者附阴，阴者附阳；腠理皮脉，复令复常。但亦不晓，略作一行；阴阳闭塞，不必作脓；荣卫不通，留结为痈。昼夜不卧，语言不同；碎骨不去，其人必凶。鸡舌隔角，房不相当；头毛解脱，志失故常；疮不再缝，膏不再浆。

　　卷之三十六　金疮病诸候（凡二十三论）

　　二十一、金疮中风水候

　　夫金疮裹缚不密，为风水气所中，则疼痛不止，而肿痛，内生青黄汁。

　　卷之三十六　金疮病诸候（凡二十三论）

　　二十二、金疮下血虚竭候

　　金刃中于经络者，下血必多，腑脏空虚，津液竭少，无血气荣养，故须补之。

　　卷之三十六　金疮病诸候（凡二十三论）

　　二十三、金疮久不瘥候

　　夫金疮有久不瘥，脓汁不绝，肌肉不生者，其疮内有破骨、断筋、伏血、腐肉、缺刃、竹刺，久而不出，令疮不愈，喜出青汁。当破出之，疮则愈。

　　卷之三十六　腕伤病诸候（凡九论）

　　一、被打头破脑出候

　　夫被打，陷骨伤头，脑眩不举，戴眼直视，口不能语，咽中沸声如 子喘，口急，手为妄取，即日不死，三日小愈。

　　卷之三十六　腕伤病诸候（凡九论）

　　二、腕折破骨伤筋候

　　凡人伤折之法，即夜盗汗者，此髓断也，七日死。不汗者，不死。

　　卷之三十六　腕伤病诸候（凡九论）

　　三、卒被损瘀血候

　　夫有瘀血者，其人喜忘，不欲闻物声。病患胸满，唇萎舌青，口燥，但欲漱水不欲咽，无热，脉微大来迟，腹不满，其人言我腹满，为有瘀血。汗当出不出，内结亦为瘀。病患胸满，口干，膊痛，渴，无寒热，为有瘀血。腹满，口燥不渴，唾如浆状，此有留血尔。

　　从高顿仆，内有血，腹胀满。其脉牢强者生，小弱者死。得笞掠，内有结血。脉实大者生，虚小者死。其汤熨针石，别有正方。补养宣导，今附于后。

　　《养生方·导引法》云：端坐，伸腰，举左手仰掌，以右手承右胁，以鼻纳气，自极七息。除瘀血、结气。

　　又云：鼻纳气，口闭，自极七息。除两胁下积血气。

　　又云：端坐，伸腰，举左手，右手承右胁，鼻纳气七息。除瘀血。

　　又云：端坐，右手持腰，鼻纳气七息，左右戾头各三十止。除体瘀血，项头痛。

　　又云：双手搦腰，手指相对向，尽势，前后振摇二七。又，将手大指向后，极势，振摇二七。不移手，上下对，与气下尽势，来去三七。去云门、腰掖血气闭塞。

　　卷之三十六　腕伤病诸候（凡九论）

　　四、压迮坠堕内损候

　　此为人卒被重物压迮，或从高坠下，致吐、下血，此伤五内故也。

　　卷之三十六　腕伤病诸候（凡九论）

　　五、腕伤初系缚候

　　夫腕伤重者，为断皮肉、骨髓，伤筋脉，皆是卒然致损，故血气隔绝，不能周荣，所以须善系缚，按摩导引，令其血气复。

　　卷之三十六　腕伤病诸候（凡九论）

　　六、被损久瘀血候

　　此为被损伤，仍为风冷搏，故令血瘀结在内，久不瘥也。

　　卷之三十六　腕伤病诸候（凡九论）

　　七、腕折中风痉候

　　夫腕折伤皮肉，作疮者，慎不可当风及自扇，若风入疮内，犯诸经络，所致痉。痉者，脊背强直，口噤不能言也。

　　卷之三十六　腕伤病诸候（凡九论）

　　八、腕折中风肿候

　　此为风入疮内，而不入经络，其搏于气，故但肿也。

　　卷之三十六　腕伤病诸候（凡九论）

　　九、刺伤中风水候

　　此为竹木所刺伤，其疮中风水者，则肿痛，乃至成脓。

　　卷之三十七　妇人杂病诸候一（凡三十二论）

　　一、风虚劳冷候

　　风虚劳冷者，是人体虚劳，而受于冷也。夫人将摄顺理，则血气调和，风寒暑湿，不能为害。若劳伤血气，便致虚损，则风冷乘虚而干之，或客于经络，或入于腹内。其经络得风冷，则气血冷涩，不能自温于肌肤也。腹内得风冷，则脾胃弱，不消饮食也。随其所伤而变成病，若大肠虚者，则变下利；若风冷入于子脏，则令脏冷，致使无儿；若搏于血，则血涩壅，亦令经水不利，断绝不通。

　　卷之三十七　妇人杂病诸候一（凡三十二论）

　　二、风邪惊悸候

　　风邪惊悸者，是风乘于心故也。心藏神，为诸脏之主。若血气调和，则心神安定；若虚损，则心神虚弱，致风邪乘虚干之，故惊而悸动不定也。其惊悸不止，则变恍惚而忧惧。

　　卷之三十七　妇人杂病诸候一（凡三十二论）

　　三、虚汗候

　　人以水谷之精，化为血气津液，津液行于腠理。若劳伤损动，阳气外虚，腠理开，血气衰弱，故津液泄越，令多汗也。其虚汗不止，则变短气，柴瘦而羸瘠也。亦令血脉减损，经水痞涩，甚者闭断不通也。

　　卷之三十七　妇人杂病诸候一（凡三十二论）

　　四、中风候

　　中风者，虚风中于人也。风是四时八方之气，常以冬至之日，候其八方之风，从其乡来者，主长养万物；若不从其乡来，名为虚风，则害万物。人体虚者，则中之，当时虽不即发，停在肌肤，后或重伤于风，前后重沓，因体虚则发。人腑脏俞皆在背，中风多从俞入，随所中之俞而发病。

　　若心中风，但得偃卧，不得倾侧，汗出。若唇赤汗流者，可治，急灸心俞百壮。若唇或青或白，或黄或黑，此是心坏为水，面目亭亭，时悚动者，皆不复可治，五六日而死。

　　若肝中风，踞坐，不得低头，若绕两目连额上色微有青，唇青而面黄者，可治，急灸肝俞百壮。若大青黑，面一黄一白者，是肝已伤，不可复治，数日而死。

　　若脾中风，踞而腹满，身通黄，吐咸水，汗出者，可治，急灸脾俞百壮。若手足青者，不可复治。

