<!-- { "loadSidebar": true } -->
　　肾中风，踞而腰痛，视胁左右，未有黄色如饼KT 大者，可治，急灸肾俞百壮。若齿黄赤，鬓发直，面土色，不可复治。

　　肺中风，偃卧而胸满短气，冒闷汗出，视目下鼻上下两边下行至口，色白者，可治，急灸肺俞百壮。若色黄者，为肺已伤，化为血，而不可复治。其人当妄，掇空自拈衣，此亦数日而死。

　　卷之三十七　妇人杂病诸候一（凡三十二论）

　　五、中风口噤候

　　中风口噤，是体虚受风，风入颔颊夹口之筋也。手三阳之筋，结入于颔颊；足阳明之筋，上夹于口。而风挟冷，乘虚而入其筋，则筋挛，故引牙关急而口噤。

　　卷之三十七　妇人杂病诸候一（凡三十二论）

　　六、角弓反张候

　　角弓反张，是体虚受风，风入诸阳之经也。人阴阳经络，周环于身，风邪乘虚入诸阳之经，则腰背反折，挛急如角弓之状。

　　卷之三十七　妇人杂病诸候一（凡三十二论）

　　七、偏风口候

　　偏风口 ，是体虚受风，风入于夹口之筋也。足阳明之筋，上夹于口，其筋偏虚，而风因乘之，使其经筋偏急不调，故令口 僻也。

　　卷之三十七　妇人杂病诸候一（凡三十二论）

　　八、贼风偏枯候

　　贼风偏枯，是体偏受风，风客于半身也。人有劳伤血气，半身偏虚者，风乘虚入客，为偏风也。其风邪入深，真气去，邪气独留，则为偏枯。此由血气衰损，为风所客，令血气不相周荣于肌肉，故令偏枯也。

　　卷之三十七　妇人杂病诸候一（凡三十二论）

　　九、风眩候

　　风眩，是体虚受风，风入于脑也。诸腑脏之精，皆上注于目；其血气与脉，并上属于脑。循脉引于目系，目系急，故令眩也。其眩不止，风邪甚者，变癫倒为癫疾。

　　卷之三十七　妇人杂病诸候一（凡三十二论）

　　十、癫狂候

　　癫者，卒发仆地，吐涎沫，口 ，目急，手足缭戾，无所觉知，良久乃苏。狂者，或言语倒错，或自高贤，或骂詈，不避亲疏，亦有自定之时。皆由血气虚，受风邪所为。人禀阴阳之气而生，风邪入并于阴则为癫，入并于阳则为狂。阴之与阳，更有虚有实，随其虚时，为邪所并则发，故发癫又发狂。

　　又人在胎之时，其母卒大惊动，精气并居，亦令子发癫，此则小儿而发癫者，是非关长因血气虚损，受风邪所为。

　　又有五癫：一曰阳癫，二曰阴癫，三曰风癫，四曰湿癫，五曰劳癫，此盖随其感处之由又有牛、马、猪、鸡、狗之癫，皆以其癫发之时，声形状似于牛、马等，故以为名也。

　　俗云：病癫人忌食六畜之肉，食者癫发之状，皆悉象之。

　　卷之三十七　妇人杂病诸候一（凡三十二论）

　　十一、风瘙痒候

　　风瘙痒者，是体虚受风，风入腠理，与血气相搏，而俱往来，在于皮肤之间。邪气微，不能冲击为痛，故但瘙痒也。

　　卷之三十七　妇人杂病诸候一（凡三十二论）

　　十二、风蛊候

　　风蛊者，由体虚受风，风在皮肤之间。其状，淫淫跃跃，若蛊物刺，一身尽痛，侵伤血气，动作如蛊毒之状，谓之风蛊。

　　卷之三十七　妇人杂病诸候一（凡三十二论）

　　十三、癞候

　　癞病，是贼风入百脉，伤五脏，连注骨髓俱伤，而发于外，使眉睫堕落，皮肉生疮，筋烂节断，语声嘶破。而毒风之变，冷热不同，故腠理发癞，形状亦异。

　　卷之三十七　妇人杂病诸候一（凡三十二论）

　　十四、气候

　　气病，是肺虚所为。肺主气，五脏六腑皆禀气于肺。忧思恐怒，居处饮食不节，伤动肺气者，并成病。其气之病，有虚有实。其肺气实，谓之有余，则喘逆上气。其肺气虚，谓之不足，则短乏少气。而有冷有热，热则四肢烦热也，冷则手足逆冷。

　　卷之三十七　妇人杂病诸候一（凡三十二论）

　　十五、心痛候

　　心痛，是脏虚受风，风冷邪气乘于心也。其痛发，有死者，有不死成疹者。心为诸脏主而藏神，其正经不可伤，伤之而痛者，名为真心痛，朝发夕死，夕发朝死。心之支别络，为风冷所乘而痛者，故痛发乍间乍甚，而成疹也。

　　卷之三十七　妇人杂病诸候一（凡三十二论）

　　十六、心腹痛候

　　心腹痛者，腑脏虚弱，风邪客于其间，与真气相击，故痛。其痛随气上下，或上冲于心，或下攻于腹，故心腹痛。

　　卷之三十七　妇人杂病诸候一（凡三十二论）

　　十七、腹中痛候

　　腹痛者，由脏腑虚弱，风冷邪气乘之，邪气与正气相击，则腹痛也。

　　卷之三十七　妇人杂病诸候一（凡三十二论）

　　十八、小腹痛候

　　小腹痛者，此由胞络之间，宿有风冷，搏于血气，停结小腹。因风虚发动，与血相击，

　　卷之三十七　妇人杂病诸候一（凡三十二论）

　　十九、月水不调候

　　妇人月水不调，由劳伤气血，致体虚受风冷，风冷之气客于胞内，伤冲脉、任脉，损手太阳、少阴之经也。冲任之脉，皆起于胞内，为经络之海。手太阳小肠之经，手少阴心之经，此二经为表里，主上为乳汁，下为月水。然则月水是经络之余，若冷热调和，则冲脉、任脉气盛，太阳、少阴所主之血宣流，以时而下。若寒温乖适，经脉则虚，有风冷乘之，邪搏于血，或寒或温，寒则血结，温则血消，故月水乍多乍少，为不调也。

　　诊其脾脉，沉之而濡，浮之而虚，苦腹胀烦满，胃中有热，不嗜食，食不化，大便难，四肢苦痹，时不仁，得之房内，月事不来，来而并。

　　又，少阴脉涩则血不来，此为居经，三月一来。又，脉微，血气俱虚，年少者，亡血之脉也。乳子、下利为可，不尔者，此为居经，亦三月一来。又，经水一月再来者，经来时，其脉欲自如常，而反微者，不利、不汗出者，其经三月必来。

　　《养生方》云：病忧恚泣哭，以令阴阳结气不和，故令月水时少时多，内热苦渴，色恶，体肌枯，身重。

　　卷之三十七　妇人杂病诸候一（凡三十二论）

　　二十、月水不利候

　　妇人月水不利者，由劳伤血气，致令体虚而受风冷；风冷客于胞内，损伤冲任之脉，手太阳、少阴之经故也。冲脉、任脉为经脉之海，皆起于胞内；手太阳小肠之经也，手少阴心之经也，此二经为表里，主下为月水。风冷客于经络，搏于血气，血得冷则壅滞，故令月水来不宣利也。

　　诊其脉，从寸口邪入上者，名曰解脉，来至状如琴弦，苦小腹痛，经月不利，孔窍生疮。又，左手关上脉，足厥阴经也，沉为阴，阴虚者，主月经不利，腰腹痛。尺脉滑，血气实，经绝不利。又，脉左手尺来而断绝者，月水不利也。又，脉寸关调如故，而尺脉绝不至者，月经不利，当患小腹引腰绞痛，气积聚上叉胸胁。

　　卷之三十七　妇人杂病诸候一（凡三十二论）

　　二十一、月水来腹痛候

　　妇人月水来腹痛者，由劳伤血气，以致体虚，受风冷之气，客于胞络，损冲任之脉，手太阳、少阴之经。冲脉、任脉皆起于胞内，为经脉之海也；手太阳小肠之经，手少阴心之经也，此二经共为表里，主下为月水。其经血虚，受风冷，故月水将下之际，血气动于风冷，风冷与血气相击，故令痛也。

　　卷之三十七　妇人杂病诸候一（凡三十二论）

　　二十二、月水不断候

　　妇人月水不断者，由损伤经血，冲脉、任脉虚损故也。冲任之脉，为经脉之海；手太阳小肠之经也，手少阴心之经也，此二经为表里，主下为月水。劳伤经脉，冲任之气虚损，故不能制其经血，故令月水不断也。凡月水不止而合阴阳，冷气上入脏，令人身体面目痿黄，亦令绝子不产也。

　　卷之三十七　妇人杂病诸候一（凡三十二论）

　　二十三、月水不通候

　　妇人月水不通者，由劳损血气，致令体虚受风冷，风冷邪气客于胞内，伤损冲任之脉，并手太阳、少阴之经，致胞络内绝，血气不通故也。冲任之脉，起于胞内，为经脉之海；手太阳小肠之经也，手少阴心之经也，此二经为表里，主下为月水。风冷伤其经血，血性得温则宣流，得寒则涩闭，既为冷所结搏，血结在内，故令月水不通。

　　又云：肠中鸣，则月事不来，病本于胃。所以然者，风冷干于胃气，胃气虚，不能分别水谷，使津液不生，血气不成故也。

　　又云：醉以入房，则纳气竭绝，伤肝，使月事衰少不来也。所以尔者，肝藏于血，劳伤过度，血气枯竭于内也。

　　又，先经唾血，及吐血、下血，谓之脱血，使血枯，亦月事不来也。

　　又，利血，经水亦断，所以尔者，津液减耗故也。利止，津液生，其经自下。

　　诊其肾脉微涩，为不利者，是月水不来也。又左手关后尺内浮，为阳；阳绝者，无膀胱脉也，月事则闭。又，肝脉沉之而急，浮之亦然，时小便难，苦头眩痛，腰背痛，足为寒，时疼，月事不来，时恐，得之少之时有所堕坠也。

　　月水不通，久则血结于内生块，变为血瘕，亦作血症。血水相并，壅涩不宣通，脾胃虚弱，变为水肿也。所以然者，脾候身之肌肉，象于土，土主能克消于水，水血既并，脾气衰弱，不能克消，故水气流溢，浸渍肌肉，故肿满也。

　　卷之三十七　妇人杂病诸候一（凡三十二论）

　　二十四、带下候

　　带下者，由劳伤过度，损动经血，致令体虚受风冷，风冷入于胞络，搏其血之所成也。

　　冲脉、任脉为经络之海。任之为病，女子则带下。而手太阳为小肠之经也，手少阴心之经也，心为脏，主于里，小肠为腑，主于表。此二经之血，在于妇人，上为乳汁，下为月水，冲任之所统也。冲任之脉既起于胞内，阴阳过度，则伤胞络，故风邪乘虚而入于胞，损冲、任之经，伤太阳、少阴之血，致令胞络之间，秽液与血相兼，连带而下。冷则多白，热则多赤，故名带下。

　　又，带下有三门：一曰胞门，二曰龙门，三曰玉门。已产属胞门，未产属龙门，未嫁属玉门。又，未嫁女亦有三病：一者，经水初下，阴内热，或当风，或因扇得冷。二者，或因以寒水洗之得病。又三者，或见月水初下，惊恐得病，皆属带下也。

　　又，妇人年五十所，病下利，数十日不止，暮发热，小腹里急痛，腹满，手掌烦热，唇口干燥。此因曾经半产，瘀血在小腹不去，此疾必带下。所以知瘀血者，唇口燥，即是其证又，妇人年五十所，病但苦背痛，时时腹中痛，少食多厌。诊其脉，阳微，关尺小紧，形脉不相应，病如此，在下焦，此必带下。

