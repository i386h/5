<!-- { "loadSidebar": true } -->
　　又，妇人带下，六极之病，脉浮即肠鸣腹满，脉紧即腹中痛，脉数则阴中痒痛生疮，脉弦即阴疼掣痛。

　　卷之三十七　妇人杂病诸候一（凡三十二论）

　　二十五、带五色俱下候

　　带下病者，由劳伤血气，损动冲脉、任脉，致令其血与秽液兼带而下也。冲任之脉，为经脉之海。经血之行，内荣五脏，五脏之色，随脏不同。伤损经血，或冷或热，而五脏俱虚损者，故其色随秽液而下，为带五色俱下。

　　卷之三十七　妇人杂病诸候一（凡三十二论）

　　二十六、带下青候

　　此由劳伤血气，损动冲脉、任脉。冲任之脉，皆起于胞内，为经脉之海；手太阳小肠之经也，手少阴心之经也，此二经主下为月水。若经脉伤损，冲任气虚，不能约制经血，则与秽液相兼而成带下。然五脏皆禀血气，其色则随脏而不同。肝脏之色青，带下青者，是肝脏虚损，故带下而挟青色。

　　卷之三十七　妇人杂病诸候一（凡三十二论）

　　二十七、带下黄候

　　劳伤血气，损动冲脉、任脉。冲任之脉，皆起于胞内，为经脉之海；手太阳小肠之经也，手少阴心之经也，此二经主下为月水。若经脉伤损，冲任气虚，不能约制经血，则血与秽液相兼而成带下。然五脏皆禀血气，其色则随脏不同。脾脏之色黄，带下黄者，是脾脏虚损，故带下而挟黄色。

　　卷之三十七　妇人杂病诸候一（凡三十二论）

　　二十八、带下赤候

　　劳伤血气，损动冲脉、任脉。冲任之脉，皆起于胞内，为经脉之海；手太阳小肠之经也，手少阴心之经也，此二经主下为月水。若经脉伤损，冲任气虚，不能约制经血，则与秽液相兼而成带下。然五脏皆禀血气，其色则随脏不同。心脏之色赤，带下赤者，是心脏虚损，故带下而挟赤色。

　　卷之三十七　妇人杂病诸候一（凡三十二论）

　　二十九、带下白候

　　劳伤血气，损动冲脉、任脉。冲任之脉，皆起于胞内，为经脉之海；手太阳小肠之经也，手少阴心之经也，此二经主下为月水。若经脉伤损，冲任气虚，不能约制经血，则血与秽液相兼而成带下。然五脏皆禀血气，其色则随脏不同。肺脏之色白，带下白者，肺脏虚损，故带下而挟白色也。

　　卷之三十七　妇人杂病诸候一（凡三十二论）

　　三十、带下黑候

　　劳伤血气，损动冲脉、任脉。冲任之脉，皆起于胞内，为经脉之海；手太阳小肠之经也，手少阴心之经也，此二经主下为月水。若经脉伤损，冲任气虚，不能约制经血，则血与秽液相兼而成带下。然五脏皆禀血气，其色则随脏不同。肾脏之色黑，带下黑者，是肾脏虚损，故带下而挟黑色也。

　　卷之三十七　妇人杂病诸候一（凡三十二论）

　　三十一、带下月水不利候

　　带下之病，由劳伤血气，损动冲脉、任脉。冲任之脉，起于胞内，为经脉之海。经血伤损，故血与秽液相兼而成带下。带下输泻则脏虚，而重被风冷乘之，入伤手太阳、少阴之经，则使月水不利。所以尔者，手太阳小肠之经也，为腑、主表，手少阴心之经也，为脏、主里，此二经共合，其经血上为乳汁，下为月水；血性得寒则涩，既为风冷所乘，故带下而血涩，所以月水不利也。

　　卷之三十七　妇人杂病诸候一（凡三十二论）

　　三十二、带下月水不通候

　　带下之病，由劳伤血气，损动冲脉、任脉。冲脉、任脉起于胞内，为经脉之海。经血伤损，故血与秽液相兼而成带下。带下输泻则脏虚，而重被风冷乘之，入伤手太阳、少阴之经，则使月水不通。所以尔者，手太阳小肠之经也，为腑、主表；手少阴心之经也，为脏、主里，此二经共合，其经血上为乳汁，下为月水；血性得寒则涩，既为风冷所乘，冷气沉积，故血结壅，所以带下月水不通。凡月水不通，血结积聚，变成血瘕。血瘕亦变面目浮肿也。

　　卷之三十八　妇人杂病诸候二（凡一十九论）

　　三十三、漏下候

　　漏下者，由劳伤血气，冲任之脉虚损故也。冲脉、任脉为十二经脉之海，皆起于胞内。

　　而手太阳小肠之经也，手少阴心之经也，此二经主上为乳汁，下为月水。妇人经脉调适，则月水以时，若劳伤者，以冲任之气虚损，不能制其经脉，故血非时而下，淋沥不断，谓之漏诊其寸口脉弦而大，弦则为减，大则为芤，减即为寒，芤即为虚，寒虚相搏，其脉为革，妇人即半产而下漏。又，尺寸脉虚者，漏血。漏血脉浮，不可治也。

　　《养生方》云：怀娠未满三月，服药自伤下血，下血未止而合阴阳，邪气结，因漏胎不止，状如腐肉，在于子脏，令内虚。

　　卷之三十八　妇人杂病诸候二（凡一十九论）

　　三十四、漏下五色俱下候

　　漏下之病，由劳伤血气，冲任之脉虚损故也。冲脉、任脉为经脉之海，起于胞内；手太阳小肠之经也，手少阴心之经也，此二经之血，主上为乳汁，下为月水。冲任之脉虚损，不能约制其经血，故血非时而下，淋沥成漏也。五脏皆禀血气，虚则淋沥漏下，致五脏伤损。

　　五脏之色，随脏不同，若五脏皆虚损者，则漏五色，随血而下。

　　诊其尺脉急而弦大者，风邪入少阴，女子漏下赤白。又，漏下赤白不止，脉小虚滑者生，脉大紧实数者死也。又，漏血下赤白，日下血数斗，脉急疾者死，迟者生。

　　《养生方》云：夫妇自共诤讼，讼意未和平，强从，子脏闭塞，留结为病，遂成漏下黄白如膏。

　　卷之三十八　妇人杂病诸候二（凡一十九论）

　　三十五、漏下青候

　　劳伤血气，冲脉、任脉虚损。冲任之脉皆起于胞内，为经脉之海；手太阳小肠之经也，手少阴心之经也，此二经主下为月水。伤损经血，冲任之气虚，故血非时而下，淋沥不断，而成漏下。五脏皆禀血气，肝脏之色青，漏下青者，是肝脏之虚损，故漏下而挟青色也。

　　卷之三十八　妇人杂病诸候二（凡一十九论）

　　三十六、漏下黄候

　　劳伤血气，冲脉、任脉虚损。冲任之脉，皆起于胞内，为经脉之海；手太阳小肠之经也，手少阴心之经也，此二经主下为月水。伤损经血，冲任之气虚，故血非时而下，淋沥不断，而成漏下。五脏皆禀血气，脾脏之色黄，漏下黄者，是脾脏之虚损，故漏下而挟黄色也。

　　卷之三十八　妇人杂病诸候二（凡一十九论）

　　三十七、漏下赤候

　　劳伤血气，冲脉、任脉虚损。冲脉、任脉皆起于胞内，为经脉之海；手太阳小肠之经也，手少阴心之经也，此二经者，主下为月水。伤损经血，冲任之气虚，故血非时而下，淋沥不止，而成漏下。五脏皆禀血气，心脏之色赤，漏下赤者，是心脏之虚损，故漏下而挟赤色也。

　　卷之三十八　妇人杂病诸候二（凡一十九论）

　　三十八、漏下白候

　　劳伤血气，冲脉、任脉虚损。冲任之脉皆起于胞内，为经脉之海；手太阳小肠之经也，手少阴心之经也，此二经主下为月水。伤损经血，冲任之气虚，故血非时而下，淋沥不断，而成漏下。五脏皆禀血气，肺脏之色白，漏下白者，是肺脏之虚损，故漏下而挟白色也。

　　卷之三十八　妇人杂病诸候二（凡一十九论）

　　三十九、漏下黑候

　　劳伤血气，冲脉、任脉虚损。冲任之脉，皆起于胞内，为经脉之海；手太阳小肠之经也，手少阴心之经也，此二经主下为月水。伤损经血，冲任之气虚，故血非时而下，淋沥不断，而成漏下。五脏皆禀血气，肾脏之色黑，漏下黑者，是肾脏之虚损，故漏下而挟黑色也。

　　卷之三十八　妇人杂病诸候二（凡一十九论）

　　四十、崩中候

　　崩中者，腑脏伤损，冲脉、任脉血气俱虚故也。冲任之脉，为经脉之海，血气之行，外循经络，内荣腑脏。若无伤，则腑脏平和，而气血调适，经下以时；若劳动过度，致腑脏俱伤，而冲任之气虚，不能约制其经血，故忽然暴下，谓之崩中。

　　诊其寸口脉微迟，尺脉微于寸，寸迟为寒在上焦，但吐耳。今尺脉迟而弦，如此小腹痛，腰脊痛者，必下血也。

　　卷之三十八　妇人杂病诸候二（凡一十九论）

　　四十一、白崩候

　　白崩者，是劳伤胞络，而气极所为。肺主气，气极则肺虚冷也。肺脏之色白，虚冷劳极，其色与胞络之间秽液相挟，崩伤而下，为白崩也。

　　卷之三十八　妇人杂病诸候二（凡一十九论）

　　四十二、崩中五色俱下候

　　崩中之病，是伤损冲任之脉，冲任之脉皆起于胞内，为经脉之海。劳伤过度，冲任气虚，不能统制经血，故忽然崩下，谓之崩中。五脏皆禀血气，五脏之色，随脏不同；伤损之人，五脏皆虚者，故五色随崩俱下。其状：白崩形如涕，赤崩形如红汁，黄崩形如烂瓜汁，青崩形如蓝色，黑崩形如干血色。

　　卷之三十八　妇人杂病诸候二（凡一十九论）

　　四十三、崩中漏下候

　　崩中之病，是伤损冲任之脉。冲任之脉皆起于胞内，为经脉之海。劳伤过度，冲任气虚，不能约制经血，故忽然崩下，谓之崩中。崩而内有瘀血，故时崩时止，淋沥不断，名曰崩中漏下。

　　卷之三十八　妇人杂病诸候二（凡一十九论）

　　四十四、崩中漏下五色候

　　崩中之病，是劳伤冲任之脉。冲任之脉起于胞内，为经脉之海。劳伤过度，冲任气虚，不能统制经血，故忽然崩下，谓之崩中。而有瘀血在内，遂淋沥不断，谓之漏下。漏下不止，致损于五脏，五脏之色，随脏不同，因虚而五色与血俱下。其状：白者如涕，赤者如红汁，黄者如烂瓜汁，青者如蓝色，黑者如干血色，相杂而下也。

　　卷之三十八　妇人杂病诸候二（凡一十九论）

　　四十五、积聚候

　　积者，五脏所生；聚者，六腑所成。五脏之气积，名曰积；六腑之气聚，名曰聚也。积者，其痛不离其部；聚者，其痛无有常处。皆由阴阳不和，风冷搏于脏腑而生积聚也。妇人病积经久，则令无子，亦令月水不通。所以然者，积聚起于冷气，结入子脏，故令无子；若冷气入于胞络，冷搏于血，血冷则涩结，故令月水不通。

　　卷之三十八　妇人杂病诸候二（凡一十九论）

　　四十六、癖病候

　　癖病者，由冷气结聚，饮食不消，停积于胁下，则成癖病。其状，弦急刺痛，得冷则发作也。

　　卷之三十八　妇人杂病诸候二（凡一十九论）

　　四十七、疝瘕候

