<!-- { "loadSidebar": true } -->
　　腹满少气者，由脏虚而触风冷，风冷搏于血气，故腹满。腹满则气壅在内，而呼吸不足，常如少气之状，故云少气腹满也。

　　卷之三十九　妇人杂病诸候三（凡四十论）

　　五十九、胸胁胀满候

　　胸胁胀满者，由劳伤体虚，而风冷之气乘之，客于脏腑肠胃之间，搏于血气，血气壅之不宣。气得冷则逆，与血饮相搏，上抢胸胁，所以令胸胁胀满也。

　　卷之三十九　妇人杂病诸候三（凡四十论）

　　六十、客热候

　　人血气有阴阳，脏腑有虚实。实则生热，虚则受寒，互相乘加，此人身内阴阳冷热自相乘也。此云客热者，是体虚而将温过度，外热加之，非腑脏自生，故云客热也。其状，上焦胸膈之间虚热，口燥，或手足烦热，肠胃之内无实热也。

　　卷之三十九　妇人杂病诸候三（凡四十论）

　　六十一、烦满候

　　烦满者，由体虚受邪，使气血相搏而气逆，上乘于心胸，气痞不宣，故令烦满。烦满者，心烦、胸间气满急也。

　　卷之三十九　妇人杂病诸候三（凡四十论）

　　六十二、身体卒痛候

　　身体卒痛者，由劳动血气而体虚，受于风冷，客其经络。邪气与正气交击于肌肉之间，故身体卒痛也。

　　卷之三十九　妇人杂病诸候三（凡四十论）

　　六十三、左胁痛如刀刺候

　　左胁偏痛者，由经络偏虚，受风邪故也。人之经络，循环于身，左右表里皆周遍。若气血调和，不生虚实，邪不能伤；偏虚者，偏受风邪。今此左胁痛者，左边偏受病也。但风邪在于经络，与血气相乘，交争冲击，故痛发如刀刺。

　　卷之三十九　妇人杂病诸候三（凡四十论）

　　六十四、痰候

　　痰者，由水饮停积在胸膈所成。人皆有痰，少者不能为害，多则成患。但胸膈饮渍于五脏，则变令眼痛，亦令目眩头痛也。

　　卷之三十九　妇人杂病诸候三（凡四十论）

　　六十五、嗽候

　　嗽者，肺伤微寒故也。寒之伤人，先伤肺者，肺主气，候皮毛，故寒客皮毛，先伤肺也。其或寒微者，则咳嗽也。

　　卷之三十九　妇人杂病诸候三（凡四十论）

　　六十六、咽中如炙肉脔候

　　咽中如炙肉脔者，此是胸膈痰结，与气相搏，逆上咽喉之间，结聚，状如炙肉之脔也。

　　卷之三十九　妇人杂病诸候三（凡四十论）

　　六十七、喉痛候

　　喉痛者，风热毒客于其间故也。十二经脉，有循颊喉者；五脏在内，而经脉循于外。脏气虚，则经络受邪；邪气搏于脏气，则生热；热乘其脉，热搏咽喉，故令喉痛也。

　　卷之三十九　妇人杂病诸候三（凡四十论）

　　六十八、瘿候

　　瘿病者，是气结所成。其状，颈下及皮宽 然，忧恚思虑，动于肾气，肾气逆，结宕所生。又，诸山州县人，饮沙水多者，沙搏于气，结颈下，亦成瘿也。

　　卷之三十九　妇人杂病诸候三（凡四十论）

　　六十九、吐血候

　　吐血者，皆由伤损腑脏所为。夫血外行经络，内荣腑脏。若伤损经络，脏腑则虚，血行失其常理，气逆者，吐血。又，怒则气逆，甚则呕血。然忧思惊怒，内伤腑脏，气逆上者，皆吐血也。

　　卷之三十九　妇人杂病诸候三（凡四十论）

　　七十、口舌出血候

　　口舌出血者，心脾伤损故也。脾气通于口，心气通于舌，而心主血脉，血荣于脏腑，通于经络。若劳损脏腑，伤动经脉，随其所伤之经虚者，血则妄行。然口舌出血，心脾二脏之

　　卷之三十九　妇人杂病诸候三（凡四十论）

　　七十一、汗血候

　　汗血者，肝心二脏虚故也。肝藏血，而心主血脉，心之液为汗。肝是木，心是火，母子也。血之行，内在腑脏，外通经络。劳伤肝心，其血脉虚者，随液发为汗而出也。

　　卷之三十九　妇人杂病诸候三（凡四十论）

　　七十二、金疮败坏候

　　妇人金疮未瘥而交会，动于血气，故令疮败坏。

　　卷之三十九　妇人杂病诸候三（凡四十论）

　　七十三、耳聋候

　　耳聋者，风冷伤于肾。肾气通于耳，劳伤肾气，风冷客之，邪与正气相搏，使经气不通

　　卷之三十九　妇人杂病诸候三（凡四十论）

　　七十四、耳聋风肿候

　　耳聋风肿者，风邪搏于肾气故也。肾气通于耳，邪搏其经，血气壅涩，不得宣发，故结

　　卷之三十九　妇人杂病诸候三（凡四十论）

　　七十五、眼赤候

　　眼 赤者，风冷客于 间，与血气相搏，而泪液乘之，挟热者则令 赤。

　　卷之三十九　妇人杂病诸候三（凡四十论）

　　七十六、风眩鼻塞候

　　风眩而鼻塞者，风邪乘腑脏，入于脑也。五脏六腑之精气，皆上注于目，血与气并属于脑。体虚为风邪入脑，则引目，目系急，故令头眩。而腑脏皆受气于肺，肺主气，外候在鼻，风邪入脑，又搏肺气，故头眩而鼻塞。

　　卷之三十九　妇人杂病诸候三（凡四十论）

　　七十七、鼻衄候

　　鼻衄者，由伤动血气所为。五脏皆禀血气，血气和调，则循环经络，不涩不散。若劳伤损动，因而生热，气逆流溢入鼻者，则成鼻衄也。

　　卷之三十九　妇人杂病诸候三（凡四十论）

　　七十八、面黑候

　　面黑 者，或脏腑有痰饮，或皮肤受风邪，皆令血气不调，致生黑 。五脏六腑，十二经血，皆上于面。夫血之行，俱荣表里。人或痰饮渍脏，或腠理受风，致血气不和，或涩或浊，不能荣于皮肤，故变生黑 。若皮肤受风，外治则瘥，腑脏有饮，内疗方

　　卷之三十九　妇人杂病诸候三（凡四十论）

　　七十九、面黑子候

　　面黑子者，风邪搏血气，变化所生。夫人血气充盛，则皮肤润悦。若虚损，疵点变生。

　　黑子者，是风邪变其血气所生。若生而有之者，非药可治也。

　　卷之三十九　妇人杂病诸候三（凡四十论）

　　八十、蛇皮候

　　蛇皮者，由风邪客于腠理也。人腠理受于风则闭密，使血气涩浊，不能荣润，皮肤斑剥。其状如蛇鳞，世呼蛇体也，亦谓之蛇皮也。

　　卷之三十九　妇人杂病诸候三（凡四十论）

　　八十一、手逆胪候

　　手逆胪者，经脉受风邪，血气痞涩也。十二经筋脉，有起手指者，其经虚，风邪客之，使血气痞涩，皮胪枯剥逆起，谓之逆胪。

　　卷之三十九　妇人杂病诸候三（凡四十论）

　　八十二、白秃候

　　头疮有虫，痂白而发秃落，谓之白秃。云是人腹内九虫内蛲虫，值血气虚发动所作也。

　　卷之三十九　妇人杂病诸候三（凡四十论）

　　八十三、耳后附骨痈候

　　附骨痈，是风寒搏血脉入深，近附于骨也。十二经之筋脉，有络耳后完骨者，虚则风寒客之，寒气折血，血痞涩不通，深附于骨而成痈也。其状，无头但肿痛。

　　卷之三十九　妇人杂病诸候三（凡四十论）

　　八十四、肿满水气候

　　水病，由体虚受风湿，入皮肤，搏津液，津液痞涩，壅滞在内不消，而流溢皮肤。所以然者，肾主水，与膀胱合，膀胱为津液之府，津液不消，则水停蓄。其外候，目下如卧蚕，颈边人迎脉动甚也。脾为土，主克水，而脾候肌肉。肾水停积，脾土衰微，不能消，令水气流溢，浸渍皮肤而肿满。

　　卷之三十九　妇人杂病诸候三（凡四十论）

　　八十五、血分候

　　血分病者，是经血先断，而后成水病。以其月水壅涩不通，经血分而为水，故曰血分。

　　妇人月经通流，流则水血消化，若风寒搏于经脉，血结不通，血水而蓄积，成水肿病。

　　卷之三十九　妇人杂病诸候三（凡四十论）

　　八十六、卒肿候

　　夫肿，或风冷，或水气，或热毒。此卒肿，由腠理虚而风冷搏于血气，壅结不宣，故卒然而肿。其状，但结肿而不热是也。

　　卷之三十九　妇人杂病诸候三（凡四十论）

　　八十七、赤流肿候

　　赤流肿者，由体虚腠理开，而风热之气客之，风热与血气相搏，挟热毒。其状，肿起色赤，随气流冲移易，故云流肿。

　　卷之三十九　妇人杂病诸候三（凡四十论）

　　八十八、瘀血候

　　此或月经痞涩不通，或产后余秽未尽，因而乘风取凉，为风冷所乘，血得冷则结成瘀也。血瘀在内，则时时体热面黄，瘀久不消，则变成积聚 瘕也。

　　卷之三十九　妇人杂病诸候三（凡四十论）

　　八十九、伤寒候

　　此谓人触冒于寒气而成病。冬时严寒，摄卫周密者，则寒不能伤人。若卒苦劳役，汗出触冒寒气，即发成病，谓之伤寒也。其轻者，微咳嗽鼻塞，啬啬小寒，吸吸微热，数日而歇。重者，头痛体疼，恶寒壮热。而膏腴之人，肌肤脆弱，虽不大触冒，其居处小有失宜，则易伤于寒也。自有四时节内，忽有暴寒，伤于人成病者，亦名伤寒，谓之时行伤寒，非触冒所致，言此时通行此气，故为时行也。

　　卷之三十九　妇人杂病诸候三（凡四十论）

　　九十、时气候

　　此谓四时之间，忽有非节之气，伤人而成病也。如春时应暖而反寒，夏时应热而反冷，秋时应凉而反热，冬时应寒而反温。言此四时通行此气，一气之至，无问少长，病皆相似，故名为时气也。但言其病，若风寒所伤则轻，状犹如伤寒，小头痛，壮热也。若挟毒厉之气则重，壮热烦毒，或心腹胀满，多死也。

　　卷之三十九　妇人杂病诸候三（凡四十论）

　　九十一、疟候

　　夫疟病者，由夏伤于暑，客在皮肤，至秋因劳动血气，腠理虚而风邪乘之，动前暑热，正邪相击，阴阳交争，阳盛则热，阴盛则寒，阴阳更虚更盛，故发寒热；阴阳相离，则寒热俱歇。若邪动气至，交争复发，故疟休作有时。

　　其发时节渐晏者，此由邪客于风府，循膂而下，卫气一日一夜常大会于风府，其明日日下一节，故其作日晏。其发日早者，卫气之行风府，日下一节，二十一日下至尾 ，二十二日入脊内，上注于伏冲之脉，其气上行九日，出于缺盆之内，其气既上，故其病发更早。

　　其间日发者，由邪气内薄五脏，横连募原，其道远，其气深，其行迟，不能日作，故间日蓄积乃发。

　　凡病疟多渴引饮，饮不消，乃变为癖。大肠虚引饮，水入肠胃，则变为利也。

　　卷之四十　妇人杂病诸候四（凡五十论）

　　九十二、霍乱候

