<!-- { "loadSidebar": true } -->
　　足阳明之经，胃之脉也，其直者，从缺盆下于乳。因劳动则腠理虚，受风邪，入于荣卫，荣卫痞涩，血气不流，热结于乳，故令乳肿。其结肿不散，则成痈。

　　卷之四十　妇人杂病诸候四（凡五十论）

　　一百二十八、妒乳候

　　此由新产后，儿未能饮之，及饮不泄；或断儿乳，捻其汁法不尽，皆令乳汁蓄结，与血气相搏，即壮热、大渴引饮，牢强掣痛、手不得近是也。

　　初觉，便以手助捻其汁，并令傍人助嗍引之；不尔，成疮有脓。其热势盛，则成痈。

　　卷之四十　妇人杂病诸候四（凡五十论）

　　一百二十九、乳痈候

　　肿结皮薄以泽，是痈也。足阳明之经脉，有从缺盆下于乳者，劳伤血气，其脉虚，腠理虚，寒客于经络，寒搏于血，则血涩不通，其气又归之，气积不散，故结聚成痈者。痈气不宣，与血相搏，则生热；热盛乘于血，血化成脓；亦有因乳汁蓄结，与血相搏，蕴积生热，结聚而成乳痈。

　　年四十已还，治之多愈；年五十以上，慎，不当治之，多死。不治，自当终年。又，怀娠发乳痈肿及体结痈，此无害也。盖怀胎之痈，病起阳明，阳明胃之脉也，主肌肉，不伤脏，故无害。

　　诊其右手关上脉，沉则为阴，虚者则病乳痈。乳痈久不瘥，因变为 。

　　《养生方》云：热食汗出，露乳伤风，喜发乳肿，名吹乳，因喜作痈。

　　卷之四十　妇人杂病诸候四（凡五十论）

　　一百三十、发乳溃后候

　　此谓痈疽发于乳，脓溃之后，或虚 ，或疼痛，或渴也。凡发乳溃后，出脓血多，则腑脏虚燥，则渴而引饮。饮入肠胃，肠胃虚，则变下痢也。

　　卷之四十　妇人杂病诸候四（凡五十论）

　　一百三十一、乳疮候

　　此谓肤腠理虚，有风湿之气乘虚客之，与血气相搏，而热加之，则生疮也。

　　卷之四十　妇人杂病诸候四（凡五十论）

　　一百三十二、疽发乳候

　　肿而皮强，上如牛领之皮，谓之疽也。足阳明之脉，有从缺盆下于乳者，其脉虚则腠理开，寒气客之，寒搏于血，则血涩不通，故结肿；而气又归之，热气淳盛，故成疽也。热久不散，则肉败为脓也。

　　卷之四十　妇人杂病诸候四（凡五十论）

　　一百三十三、乳结核候

　　足阳明之经脉，有从缺盆下于乳者，其经虚，风冷乘之，冷折于血，则结肿。夫肿热则变败血为脓，冷则核不消。又重疲劳，动气而生热，亦 烊。其汤熨针石，别有正方，补养宣导，今附于后。

　　《养生方·导引法》云： 踞，以两手从曲脚内入，据地，曲脚加其上，举尻。其可用行气。愈瘰 ，乳痛。交两脚，以两手从曲脚极 ，举十二通，愈瘰 、乳痛也

　　卷之四十　妇人杂病诸候四（凡五十论）

　　一百三十四、乳石痈候

　　乳石痈之状，微强不甚大，不赤，微痛热，热自歇，是足阳明之脉，有下于乳者，其经虚，为风寒气客之，则血涩结成痈肿。而寒多热少者，则无大热，但结核如石，谓之乳石痈

　　卷之四十　妇人杂病诸候四（凡五十论）

　　一百三十五、发背候

　　五脏不调则致疽，疽者，肿结皮强，如牛领之皮。六腑不和则致痈，痈者，肿结薄以泽是也。腑与脏为表里，其经脉循行于身，俞皆在背；腑脏不调和，而腠理开，受于风寒，折于血，则结聚成肿，深则为疽，浅乃为痈。随寒所客之处，血则痞涩不通，热又加之，故成痈疽发背也。

　　卷之四十　妇人杂病诸候四（凡五十论）

　　一百三十六、改訾候

　　此为内痈发于胁，名为改訾。由邪气聚在下管，与经络血气相搏所生也。至其变败，状如痈疽。

　　卷之四十　妇人杂病诸候四（凡五十论）

　　一百三十七、发乳后渴候

　　此谓发乳脓溃之后，血气虚竭，腑脏焦燥，故令渴也。渴引饮水止，饮入肠胃，则变为下痢也。

　　卷之四十　妇人杂病诸候四（凡五十论）

　　一百三十八、发乳下痢候

　　此谓发乳而肠胃虚，受冷则下痢也。大肠为金，水谷之道；胃为土，水谷之海也。金土子母，而足阳明为胃之经，其脉有从缺盆下于乳者。因劳伤，其脉虚而受风寒，风寒搏血，气血痞涩不通，故结痈肿。肿结皮薄以泽者，为痈。而风气乘虚入胃，则水谷糟粕变败不结聚，肠虚则泄为痢。金土子母俱虚，故发乳而复痢也。又，发乳渴引饮多，亦变痢也。

　　卷之四十　妇人杂病诸候四（凡五十论）

　　一百三十九、发乳久不瘥候

　　此谓发乳痈而有冷气乘之，故痈疽结，经久不消不溃；而为冷所客，则脓汁出不尽，而久不瘥。

　　卷之四十　妇人杂病诸候四（凡五十论）

　　一百四十、发乳余核不消候

　　此谓发乳之后，余热未尽，而有冷气乘之，故余核不消。复遇热，蕴积为脓。亦有淋沥不瘥，而变为 也。

　　卷之四十　妇人杂病诸候四（凡五十论）

　　一百四十一、发乳候

　　此谓因发痈疮，而脓汁未尽，其疮暴瘥，则恶汁内食，后更发，则成 者也。

　　卷之四十一　妇人妊娠病诸候上（凡二十论）

　　一、妊娠候

　　经云：阴搏阳别，谓之有子。此是气血和调，阳施阴化也。

　　诊其手少阴脉动甚者，任子也。少阴，心脉也，心主血脉。又，肾名胞门、子户。尺中，肾脉也，尺中之脉按之不绝者，妊娠脉也。三部脉沉浮正等，按之无断绝者，有娠也。

　　又，左手沉实为男，右手浮大为女；左右俱沉实，生二男；左右俱浮大，生二女。又，尺脉左偏大为男，右偏大为女；左右俱大，产二子。又，左右手尺脉俱浮，为产二男，不尔，女作男生；俱沉，为产二女，不尔，男作女生。又，左手尺中脉浮大者男，右手尺脉沉细者女。又，得太阴脉为男，得太阳脉为女；太阴脉沉，太阳脉浮。

　　欲知男女，遣面南行，还复呼之，左回首是男，右回首是女。又，看上圊时，夫从后急呼之，左回首是男，右回首是女。妇人妊娠，其夫左边乳房有核是男，右边乳房有核是女。

　　怀娠一月，名曰始形，饮食精熟，酸美受御，宜食大麦，无食腥辛之物，是谓才贞，足厥阴养之。足厥阴者，肝之脉也。肝主血，一月之时，血流涩，如不出，故足厥阴养之。足厥阴穴，在足大指歧间白肉际是。

　　妊娠二月，名曰始膏。无食腥辛之物，居必静处，男子勿劳，百节皆痛，是谓始藏也，足少阳养之。足呼阳者，胆之脉也，主于精。二月之时，儿精成于胞里，故足少阳养之。足少阳穴，在足小指间本节后附骨上一寸陷中者是。

　　妊娠三月，名始胎。当此之时，血不流，形像始化，未有定仪，见物而变。欲令见贵盛公主，好人端正庄严，不欲令见伛偻侏儒，丑恶形人，及猿猴之类。无食姜兔，无怀刀绳。

　　欲得男者，操弓矢，射雄鸡，乘肥马于田野，观虎豹及走犬。其欲得女者，则着簪珂环佩，弄珠玑。欲令子美好端正者，数视白璧美玉，看孔雀，食鲤鱼。欲令儿多智有力，则啖牛心，食大麦。欲令子贤良盛德，则端心正坐，清虚和一，坐无邪席，立无偏倚，行无邪径，目无邪视，耳无邪听，口无邪言，心无邪念，无妄喜怒，无得思虑，食无邪脔，无邪卧，无横足，思欲果瓜，啖味酸菹，好芬芳，恶见秽臭，是谓外象而变者也，手心主养之。手心主者，脉中精神，内属于心，能混神，故手心主养之。手心主穴，在掌后横文是。

　　诊其妊娠脉滑疾，重以手按之散者，胎已三月也。

　　妊娠四月，始受水精，以成血脉。其食宜稻 ，其羹宜鱼雁，是谓盛荣，以通耳目，而行经络。洗浴远避寒暑，是手少阳养之。手少阳者，三焦之脉也，内属于腑。四月之时，儿六腑顺成，故手少阳养之。手少阳穴，在手小指间本节后二寸是也。

　　诊其妊娠四月，欲知男女，左脉疾为男，右脉疾为女，左右俱疾，为生二子。当此之时，慎勿泻之，必致产后之殃。何谓也？是手少阳三焦之脉，风属于三焦，静形体，和心志，妊娠五月，始受火精，以成其气，卧必晏起，洗浣衣服，深其屋室，浓其衣裳，朝吸天光，以避寒殃。其食宜稻麦，其羹宜牛羊，和以茱萸，调以五味，是谓养气，以定五脏者也。一本云：宜食鱼鳖。足太阴养之。足太阴脾之脉，主四季。五月之时，儿四肢皆成，故足太阴养之。足太阴穴，在足内踝上三寸是也。

　　诊其妊娠脉，重手按之不散，但疾不滑者，五月也。又，其脉数者，必向坏；脉紧者，必胞阻；脉迟者，必腹满湍；脉浮者，必水坏为肿。

　　妊娠六月，始受金精，以成其筋。身欲微劳，无得静处，出游于野，数观走犬，及视走马，宜食鸷鸟猛兽之肉，是谓变腠膂筋，以养其爪，以牢其背膂，足阳明养之。足阳明者，胃之脉，主期其口目。六月之时，儿口目皆成，故足阳明养之。足阳明穴，在太冲上二寸是也。

　　妊娠七月，始受木精，以成其骨。劳躬摇支，无使定止，动作屈伸，以运血气，居处必燥，饮食避寒，常宜食稻 ，以密腠理，是谓养骨牢齿者也。手太阴养之。手太阴者，肺脉，主皮手。七月之时，儿皮手已成，故手太阴养之。手太阴穴，在手大指本节后，白诊其妊娠七月脉，实大牢强者生，沉细者死。怀躯七月，而不可知，时时衄而转筋者，此为躯衄；时嚏而动者，非躯也。怀躯七月，暴下斗余水，其胎必倚而堕，此非时孤浆预下妊娠八月，始受土精，以成肤革。和心静息，无使气极，是谓密腠理而光泽颜色。手阳明养之。手阳明者，大肠脉，大肠主九窍。八月之时，儿九窍皆成，故手阳明养之。手阳明穴，在大指本节后宛宛中是。

　　诊其妊娠八月脉，实大牢强弦紧者生，沉细者死。

　　妊娠九月，始受石精，以成皮手，六腑百节，莫不毕备。饮醴食甘，缓带自持而待之，是谓养毛发，多才力。足少阴养之。足少阴者，肾之脉，肾主续缕。九月之时，儿脉续缕皆成，故足少阴养之。足少阴穴，在足内踝后微近下前动脉是也。

　　妊娠十月，五脏俱备，六腑齐通，纳天地气于丹田，故使关节人神咸备，然可预修滑胎

　　卷之四十一　妇人妊娠病诸候上（凡二十论）

　　二、妊娠恶阻候

