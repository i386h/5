<!-- { "loadSidebar": true } -->
　　恶阻病者，心中愦闷，头眩，四肢烦疼，懈惰不欲执作，恶闻食气，欲啖咸酸果实，多睡少起，世云恶食，又云恶字是也。乃至三四月日以上，大剧者，不能自胜举也。此由妇人元本虚羸，血气不足，肾气又弱，兼当风饮冷太过，心下有痰水挟之，而有娠也。经血既闭，水渍于脏，脏气不宣通，故心烦愦闷，气逆而呕吐也；血脉不通，经络痞涩，则四肢沉重；挟风则头目眩。故欲有胎，而病恶阻。所谓欲有胎者，其人月水尚来，而颜色皮肤如常，但苦沉重愦闷，不欲食饮，又不知其患所在，脉理顺时平和，即是欲有胎也。如此经二月日后，便觉不通，则结胎也。

　　卷之四十一　妇人妊娠病诸候上（凡二十论）

　　三、妊娠转女为男候

　　阴阳和调，二气相感，阳施阴化，是以有娠。而三阴所会，则多生女。但妊娠二月，名曰始藏，精气成于胞里。至于三月，名曰始胎，血脉不流，象形而变，未有定仪，见物而化，是时男女未分，故未满三月者，可服药方术转之，令生男也。

　　卷之四十一　妇人妊娠病诸候上（凡二十论）

　　四、妊娠养胎候

　　妊娠之人，有宿挟 疹，因而有娠，或有娠之时，节适乖理，致生疾病，并令腑脏衰损，气力虚羸，令胎不长。故须服药去其疾病，益其气血，以扶养胎也。

　　卷之四十一　妇人妊娠病诸候上（凡二十论）

　　五、妊娠禁忌候

　　妊娠男女未分之时，未有定仪，见物而化，故须端正庄严，清静和一，无倾视，无邪听。儿在胎，日月未满，阴阳未备，腑脏骨节，皆未成足，故自初讫于将产，饮食居处，皆有

　　卷之四十一　妇人妊娠病诸候上（凡二十论）

　　六、妊娠胎间水气子满体肿候

　　胎间水气，子满体肿者，此由脾胃虚弱，脏腑之间有停水，而挟以妊娠故也。妊娠之人，经血壅闭，以养于胎。若挟有水气，则水血相搏，水渍于胎，兼伤腑脏。脾胃主身之肌肉，故气虚弱，肌肉则虚，水气流溢于肌，故令体肿；水渍于胞，则令胎坏。

　　然妊娠临将产之月而脚微肿者，其产易。所以尔者，胞藏水血俱多，故令易产，而水乘于外，故微肿，但须将产之月耳。若初任而肿者，是水气过多，儿未成具，故坏胎也。

　　怀胎脉浮者，必腹满而喘，怀娠为水肿。

　　卷之四十一　妇人妊娠病诸候上（凡二十论）

　　七、妊娠漏胞候

　　漏胞者，谓妊娠数月而经水时下。此由冲脉、任脉虚，不能约制太阳、少阴之经血故也。冲任之脉，为经脉之海，皆起于胞内。手太阳，小肠脉也；手少阴，心脉也，是二经为表里，上为乳汁，下为月水。有娠之人，经水所以断者，壅之以养胎，而蓄之为乳汁。冲任气虚，则胞内泄漏，不能制其经血，故月水时下，京名胞阻。漏血尽，则人毙也。

　　卷之四十一　妇人妊娠病诸候上（凡二十论）

　　八、妊娠胎动候

　　胎动不安者，多因劳役气力，或触冒冷热，或饮食不适，或居处失宜。轻者止转动不安，重者便致伤堕。若其母有疾以动胎，治母则胎安；若其胎有不牢固，致动以病母者，治胎则母瘥。若伤动甚者，候其母，面赤舌青者，儿死母活；母唇口青，口两边沫出者，母子俱死；母面青舌赤，口中沫出，母死子活。

　　卷之四十一　妇人妊娠病诸候上（凡二十论）

　　九、妊娠僵仆胎上抢心下血候

　　此谓行动倒仆，或从高堕下，伤损胞络，致血下动胎，而血伤气逆者，胎随气上抢心。

　　其死生之候，其母舌青者，儿死母活；唇口无沫，儿生；唇青沫出者，母子俱死；唇口青舌赤者，母死儿活。若下血不住，胞燥胎枯，则令胎死。

　　卷之四十一　妇人妊娠病诸候上（凡二十论）

　　十、妊娠胎死腹中候

　　此或因惊动倒仆，或染温疫、伤寒，邪毒入于胞脏，致令胎死。其候当胎处冷，为胎已

　　卷之四十一　妇人妊娠病诸候上（凡二十论）

　　十一、妊娠腹痛候

　　腹痛皆由风邪入于腑脏，与血气相击搏所为。妊娠之人，或突破挟冷疹，或新触风邪，疠结而痛。其腹痛不已，邪正相干，血气相乱，致伤损胞络，则令动胎也。

　　卷之四十一　妇人妊娠病诸候上（凡二十论）

　　十二、妊娠心痛候

　　夫心痛，多是风邪痰饮，乘心之经络，邪气搏于正气，交结而痛也。若伤心正经而痛者，为真心痛。心为神，统领诸脏，不可受邪。邪若伤之，朝发夕死，夕发朝死。若伤心支别络而痛者，则乍间乍盛，休作有时。妊娠之人，感其病者，痛不已，气乘胞络，伤损子脏，则令动胎。凡胎动，则胎转移不安，不安而动于血者，则血下也。

　　卷之四十一　妇人妊娠病诸候上（凡二十论）

　　十三、妊娠心腹痛候

　　妊娠心腹痛者，或由腹内宿有冷疹，或新触风寒，皆因脏虚而致发动。邪正相击，而并于气，随气上下，上冲于心则心痛，下攻于腹则腹痛，故令心腹痛也。妊娠而痛之者，正邪二气交击于内，若不时瘥者，其痛冲击胞络，必致动胎，甚则伤堕。

　　卷之四十一　妇人妊娠病诸候上（凡二十论）

　　十四、妊娠腰痛候

　　肾主腰脚，因劳损伤动，其经虚，则风冷乘之，故腰痛。妇人肾以系胞，妊娠而腰痛甚者，多堕胎也。

　　卷之四十一　妇人妊娠病诸候上（凡二十论）

　　十五、妊娠腰腹痛候

　　肾主腰脚，其经虚，风冷客之，则腰痛；冷气乘虚入腹，则腹痛。故令腰腹相引而痛不止，多动胎。腰痛甚者，则胎堕也。

　　卷之四十一　妇人妊娠病诸候上（凡二十论）

　　十六、妊娠小腹痛候

　　妊娠小腹痛者，由胞络宿有冷，而妊娠血不通，冷血相搏，故痛也。痛甚亦令动胎也。

　　卷之四十一　妇人妊娠病诸候上（凡二十论）

　　十七、妊娠卒下血候

　　此谓卒有损动，或冷热不调和，致伤于胎，故卒痛。下血不止者，堕胎也。

　　卷之四十一　妇人妊娠病诸候上（凡二十论）

　　十八、妊娠吐血候

　　吐血，皆由腑脏伤所为。忧思惊怒，皆伤脏腑，气逆，故吐血。吐血而心闷胸满，未欲止，心闷甚者死。妊娠病之，多堕胎也。

　　卷之四十一　妇人妊娠病诸候上（凡二十论）

　　十九、妊娠尿血候

　　尿血，由劳伤经络而有热，热乘于血，血得热流溢，渗入于胞，故尿血也。

　　卷之四十一　妇人妊娠病诸候上（凡二十论）

　　二十、妊娠数堕胎候

　　阳施阴化，故得有胎，荣卫和调，则经养周足，故胎得安，而能成长。若血气虚损者，子脏为风冷所居，则血气不足，故不能养胎，所以致胎数堕。候其妊娠而恒腰痛者，喜堕胎

　　卷之四十二　妇人妊娠诸候下（凡四十一论）

　　二十一、妊娠伤寒候

　　冬时严寒，人体虚而为寒所伤，即成病为伤寒也。轻者啬啬恶寒，吸吸发热，微咳鼻塞，数日乃止；重者头痛体疼，憎寒壮热。久不歇，亦伤胎也。

　　卷之四十二　妇人妊娠诸候下（凡四十一论）

　　二十二、妊娠伤寒后复候

　　冬时严寒，人体虚，触冒之得病，名伤寒。其状：头痛、体疼、壮热。瘥后体虚，尚未平复，或起早，或饮冷过度，病更如初，故谓之复也。

　　卷之四十二　妇人妊娠诸候下（凡四十一论）

　　三十三、妊娠时气候

　　四时之间，忽有非切之气，如春时应暖而反寒，夏时应热而反冷，秋时应凉而反热，冬时应寒而反温，非其节而有其气。一气之至，无人不伤，长少虽殊，病皆相似者，多挟于毒。言此时普行此气，故云时气也。妊娠遇之，重者伤胎也。

　　卷之四十二　妇人妊娠诸候下（凡四十一论）

　　二十四、妊娠温病候

　　冬时严寒，人有触冒之，寒气伏藏肌骨，未即病，至春而发，谓之温也。亦壮热，大体与伤寒相似。又，冬时应寒而反温，温气伤人即病，亦令壮热，谓之温病。妊娠遇此病，热搏于胎，皆损胎也。

　　卷之四十二　妇人妊娠诸候下（凡四十一论）

　　二十五、妊娠热病候

　　冬时严寒，触冒伤之，藏于肌骨，夏至乃发，壮热，又为暑病。暑病，即热病也。此寒气蕴积，发即有毒。妊娠遇之，多致堕胎也。

　　卷之四十二　妇人妊娠诸候下（凡四十一论）

　　二十六、妊娠寒热候

　　妊娠寒热病者，犹是时气之病也。此病起于血气虚损，风邪乘之，致阴阳并隔，阳胜则热，阴胜则寒，阴阳相乘，二气交争，故寒热。其妊娠而感此病者，热甚则伤胎也。

　　卷之四十二　妇人妊娠诸候下（凡四十一论）

　　二十七、妊娠疟候

　　夫疟者，由夏伤于暑，客于皮肤，至秋因劳动血气，腠理虚而风邪乘之，动前暑热，正邪相击，阴阳交争。阳盛则热，阴盛则寒，阴阳更虚更盛，故发寒热；阴阳相离，寒热俱歇。若邪动气至，交争则复发，故疟休作有时。

　　其发时节渐晏者，此由邪客于风府，循膂而下，卫气一日一夜常大会于风府，其明日日下一节，故其作发日晏。其发日早者，卫气之行风府，日下一节，二十一日下至尾 ，二十二日入脊内，上注于伏冲之脉，其气上行九日，出于缺盆之内，其气既上，故其病发更早。

　　其间日发者，由邪气风薄五脏，横连募原，其道远，其气深，其行迟，不能日作，故间妊娠而发者，寒热之气迫伤于胎，多致损动也。

　　卷之四十二　妇人妊娠诸候下（凡四十一论）

　　二十八、妊娠下痢候

　　春伤于风，邪气留连，遇肠胃虚弱，风邪因而伤之，肠虚则泄，故为下痢，然此水谷利痢也。

　　卷之四十二　妇人妊娠诸候下（凡四十一论）

　　二十九、妊娠滞痢候

　　冷热不调，肠虚者，冷热之气客于其间。热气乘之则赤，冷气乘之则白，冷热相交连滞，故赤白如鱼脑鼻涕相杂，为滞利也。

　　卷之四十二　妇人妊娠诸候下（凡四十一论）

　　三十、妊娠胸胁支满候

　　妊娠经血不通，上为乳法，兼以养胎。若宿有停饮者，则血饮相搏，又因冷热不调，动于血饮，血饮乘气逆上，抢于胸胁，胸胁胀满，而气小喘，谓之支满。

　　卷之四十二　妇人妊娠诸候下（凡四十一论）

　　三十一、妊娠痰候

　　水饮停积，结聚为痰，人皆有之。少者不能为害，若多则成病，妨害饮食，乃至呕吐。

　　妊娠病之，若呕吐甚者，伤胎也。

　　卷之四十二　妇人妊娠诸候下（凡四十一论）

　　三十二、妊娠子烦候

