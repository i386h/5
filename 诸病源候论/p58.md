<!-- { "loadSidebar": true } -->
　　脏虚而热气乘于心，则令心烦；停痰积饮，在于心胸，其冲于心者，亦令烦也。若虚热而烦者，但烦热而已；若有痰饮而烦者，则呕吐涎沫。妊娠之人，既血饮停积，或虚热相搏，故亦烦。以其妊娠而烦，故谓之子烦也。

　　卷之四十二　妇人妊娠诸候下（凡四十一论）

　　三十三、妊娠霍乱候

　　阴阳清浊相干，谓之气乱，气乱于肠胃之间，为霍乱也。但饮食过度，冒触风冷，使阴阳不和，致清浊相干，肠胃虚者受之，故霍乱也。先心痛则先吐，先腹痛则先利，心腹俱痛有头痛体疼，发热而吐痢者，亦为霍乱。所以然者，挟风而有实故也。风折血气，皮肤闭密，血气不得宣，故令壮热；风邪乘其经脉，气上冲于头，则头痛；风气入于肠胃，肠虚则泄痢，胃逆则呕吐，故吐痢也。吐痢甚则烦，腑脏虚故也。又手足逆冷，阳气暴竭，谓之四逆也。妊娠而病之，吐痢甚者，则伤损胎也。

　　卷之四十二　妇人妊娠诸候下（凡四十一论）

　　三十四、妊娠中恶候

　　人有忽然心腹刺痛，闷乱欲死，谓之中恶。言恶邪之气中伤于人也。所以然者，人之血气自养，而精神为主，若血气不和，则精神衰弱，故厉毒鬼气得中之。妊娠病之，亦致损胎

　　卷之四十二　妇人妊娠诸候下（凡四十一论）

　　三十五、妊娠腹满候

　　妊娠腹满者，由腹内宿有寒冷停饮，挟以妊娠，重因触冷，则冷冻饮料发动，燠气相干，故

　　卷之四十二　妇人妊娠诸候下（凡四十一论）

　　三十六、妊娠咳嗽候

　　肺感于微寒，寒伤于肺，则成咳嗽。所以然者，肺主气，候皮毛，寒之伤人，先客皮毛，故肺受之。又，五脏六腑，俱受气于肺，以四时更王。五脏六腑亦皆有咳嗽，各以其时感于寒，而为咳嗽也。秋则肺受之，冬则肾受之，春则肝受之，夏则心受之，其诸脏咳嗽不已，各传于腑。妊娠而病之者，久不已，伤于胎也。

　　卷之四十二　妇人妊娠诸候下（凡四十一论）

　　三十七、妊娠胸痹候

　　胸痹者，由寒气客于脏腑，上冲胸心， 如满，噎塞不利，习习如痒而痹痛，胸中栗栗然，饮食不下，谓之胸痹出。而脾胃渐弱，乃至毙人。妊娠而病之，非直妊妇为患，亦伤损于胎也。

　　卷之四十二　妇人妊娠诸候下（凡四十一论）

　　三十八、妊娠咽喉身体着毒肿候

　　毒肿者，是风邪厉毒之气，客人肌肉，搏于血气，积聚所成。然邪毒伤人，无有定处，随经络虚处而留止之，故或着身体，或着咽喉。但毒之所停，血则痞涩，血气与邪相搏，故成肿也。其毒发于身体，犹为小缓；若着咽喉最急，便肿塞痹痛，乃至水浆不通；毒入攻心，心烦闷。妊娠者，尤宜急救，不尔，子母俱伤也。

　　卷之四十二　妇人妊娠诸候下（凡四十一论）

　　三十九、妊娠中蛊毒候

　　蛊毒者，人有以蛇、 、蜣 诸虫，合著一处，令其自相残食，余一个在者，名之为蛊。诸山县人多作而敬事之，因饮食里以毒毙人。又，或吐血利血，是食人腑脏则死。又云有缓急，缓急延引日月，急者止在旦夕。以法术知其主，呼之蛊去乃瘥。平人遇之尚死，况妊娠者，故子母俱伤也。

　　卷之四十二　妇人妊娠诸候下（凡四十一论）

　　四十、妊娠飞尸入腹候

　　飞尸者，是五尸中一尸也。其游走皮肤，贯穿脏腑，每发刺痛，变作无常，为飞尸也。

　　妊娠病之者，亦损胎也。

　　卷之四十二　妇人妊娠诸候下（凡四十一论）

　　四十一、妊娠患子淋候

　　淋者，肾虚膀胱热也。肾虚不能制水，则小便数也；膀胱热则水行涩，涩而且数，淋沥不宣。妊娠之人，胞系于肾，肾患虚热成淋，故谓子淋也。

　　卷之四十二　妇人妊娠诸候下（凡四十一论）

　　四十二、妊娠大小便不通候

　　人有腑脏气实，而生于热者，随停积之处成病。若热结大肠，大便不通；热结小肠，小便不通；若大小肠俱为热所结，故烦满，大小便不通也。凡大小便不通，则内热，肠胃气逆，令变干呕也。

　　卷之四十二　妇人妊娠诸候下（凡四十一论）

　　四十三、妊娠大便不通候

　　三焦五脏不调和，冷热痞结，津液竭燥，肠胃痞涩，蕴积结于肠间，则大便不通，令腹痞满烦热，甚者变干呕。所以然者，胃内热气逆也。

　　卷之四十二　妇人妊娠诸候下（凡四十一论）

　　四十四、妊娠大小便不利候

　　冷热之气不调，乘于大小肠，则谓之为游气，壅痞而生热；或热病，热入大小肠，并令大小便不利也。凡大小便不利，则心胁满，食不下，而烦躁不安也。

　　卷之四十二　妇人妊娠诸候下（凡四十一论）

　　四十五、妊娠小便利候

　　小便利者，肾虚胞冷，不能温制于小便，故小便利也。

　　卷之四十二　妇人妊娠诸候下（凡四十一论）

　　四十六、妊娠小便数候

　　肾与膀胱合，俱主水，肾气通于阴。肾虚而生热，热则小便涩，虚则小便数，虚热相搏，虽数起而不宣快也。

　　卷之四十二　妇人妊娠诸候下（凡四十一论）

　　四十七、妊娠小便不利候

　　肾与膀胱合，俱主水，水行入胞为小便。脏腑有热，热入于胞，故令小便不利也。

　　卷之四十二　妇人妊娠诸候下（凡四十一论）

　　四十八、妊娠小便不通候

　　小肠有热，热入于胞，内热结甚者，故小便不通，则心胁小肠俱满，气喘急也。

　　卷之四十二　妇人妊娠诸候下（凡四十一论）

　　四十九、妊娠惊胎候

　　惊胎者，见怀妊月将满，或将产，其胎神识已具，外有劳伤损动，而胎在内惊动也。

　　卷之四十二　妇人妊娠诸候下（凡四十一论）

　　五十、妊娠中风候

　　四时八方之气为风，常以冬至之日候之。风从其乡来者，长养万物；若不从乡来者，为虚风，贼于人，人体虚者则中之。五脏六腑，俞皆在背，脏腑虚，风邪皆从其俞入，人中之随腑脏所感而发也。

　　心中风，但偃卧，不得倾侧，汗出。若唇赤汗流者，可治，急灸心俞百壮。若唇或青或白，或黄或黑，此是心坏为水，面目亭亭，时悚动者，皆不可治，五六日而死。

　　若肝中风，但踞坐，不得低头，若绕两目连额上色微有青，唇青面黄可治，急灸肝俞百壮。若大青黑，面一黄一白者，是肝已伤，不可治，数日而死。

　　若脾中风，踞而腹满，身通黄，吐咸汁出，可治，急灸脾俞百壮。若手足青者，不可若肾中风，踞而腰痛，视胁左右，未有黄色如饼HT 大者，可治，急灸肾俞百壮。若齿黄赤，鬓发直，面土色者，不可治也。

　　若肺中风，偃卧而胸满短气，冒闷汗出者，视目下鼻上下两边下行至口色白者，可治，急灸肺俞百壮。若色黄者，为肺已伤，化为血，不可治，其人当妄掇空，或自拈衣，如此数日而死。妊娠而中风，非止妊娠为病，甚者损胎也。

　　卷之四十二　妇人妊娠诸候下（凡四十一论）

　　五十一、妊娠痉候

　　体虚受风，而伤太阳之经，停滞经络，后复遇寒湿相搏，发则口噤背强，名之为痉。妊娠而发者，闷冒不识人，须臾醒，醒复发，亦是风伤太阳之经作痉也。亦名子痫，亦名子冒

　　卷之四十二　妇人妊娠诸候下（凡四十一论）

　　五十二、妊娠鬼胎候

　　夫人腑脏调和，则血气充实，风邪鬼魅，不能干之。若荣卫虚损，则精神衰弱，妖魅鬼精，得入于脏，状如怀娠，故曰鬼胎也。

　　卷之四十二　妇人妊娠诸候下（凡四十一论）

　　五十三、妊娠两胎一生一死候

　　阳施阴化，精盛有余者，则成两胎。胎之在胞，以血气资养。若寒温节适，虚实调和，气血强盛，则胎无伤夭；若冷热失宜，气血损弱，则胎翳燥不育。其两胎而一死者，是血遇于寒，挟经养不调，故偏夭死也。候其胎上冷，是胎已死也。

　　卷之四十二　妇人妊娠诸候下（凡四十一论）

　　五十四、妊娠胎痿燥候

　　胎之在胞，血气资养。若血气虚损，胞脏冷者，胎则翳燥，委伏不长。其状，儿在胎都不转动，日月虽满，亦不能生，是其候也。而胎在内痿燥，其胎多死。

　　卷之四十二　妇人妊娠诸候下（凡四十一论）

　　五十五、妊娠过年久不产候

　　过年不产，由挟寒冷宿血在胞而有胎，则冷血相搏，令胎不长，产不以时。若其胎在胞，日月虽多，其胎翳小，转动劳羸，是挟于病，必过时乃产。

　　卷之四十二　妇人妊娠诸候下（凡四十一论）

　　五十六、妊娠堕胎后血出不止候

　　堕胎损经脉，损经脉，故血不止也。泻血多者，便致烦闷，乃至死也。

　　卷之四十二　妇人妊娠诸候下（凡四十一论）

　　五十七、妊娠堕胎后血不出候

　　此由宿有风冷，因堕胎，血冷相搏，气虚逆上者，则血结不出也。其血逆上抢心，则亦烦闷，甚者致死。

　　卷之四十二　妇人妊娠诸候下（凡四十一论）

　　五十八、妊娠堕胎衣不出候

　　此由堕胎初下，妇人力羸，不能更用气产胞，便遇冷，冷则血涩，故胞衣不出也。若胞上掩心，烦闷，乃至于死也。

　　卷之四十二　妇人妊娠诸候下（凡四十一论）

　　五十九、妊娠堕胎后腹痛虚乏候

　　此由堕胎之时，血下过少，后余血不尽，将摄未复，而劳伤气力，触冒风冷，风冷搏于血气，故令腹痛；劳损血气不复，则虚乏。而余血不尽，结搏于内，多变成血瘕，亦令月水不通也。

　　卷之四十二　妇人妊娠诸候下（凡四十一论）

　　六十、妊娠堕胎后着风候

　　堕胎后荣卫损伤，腠理虚疏，未得平复，若起早当风取凉，即着于风。初止羸弱，或饮食减少，气力不即平复。若风挟冷入腹内，搏于血，结成刺痛。若入肠胃，亦下痢。入经络，或痹，或疼痛。若入太阳之经，则腰背强直成痉，或角弓反张，或口 僻，或缓弱不随，或一边挛急。各随所伤处而成病也。

　　卷之四十二　妇人妊娠诸候下（凡四十一论）

　　六十一、妊娠欲去胎候

　　此谓妊娠之人羸瘦，或挟疾病，既不能养胎，兼害妊妇，故去之。

　　卷之四十三　妇人将产病诸候（凡三论）

　　一、产法

　　人处三才之间，禀五行之气，阳施阴化，故令有子。然五行虽复相生，而则柔刑杀，互相害克。至于将产，则有日游、反支禁忌，若犯触之，或横致诸病。故产时坐卧产处，须顺四时五行之气，故谓之产法也。

