<!-- { "loadSidebar": true } -->
　　卷之四十三　妇人将产病诸候（凡三论）

　　二、产防运法

　　防运者，诸临产若触犯日游、反支诸所禁忌，则令血气不调理，而致运也。其运之状，心烦闷，气欲绝是也，故须预以法术防之。

　　卷之四十三　妇人将产病诸候（凡三论）

　　三、胞衣不出候

　　有产儿下，苦胞衣不落者，世谓之息胞。由产妇初时用力，比产儿出而体已疲顿，不能更用气产胸，经停之间，外冷乘之，则血道痞涩，故胞久不出。弥须急以方药救治，不尔，害于儿。所以尔者，胞系连儿脐，胞不出，则不得以时断脐浴洗，冷气伤儿，则成病也。

　　旧方胞衣久不出，恐损儿者，根据法截脐，而以物系其带一头。亦有产而看产人不用意慎护，而挽牵甚，胞系断者，其胞上掩心，则毙人也。纵令不死，久则成病也。

　　卷之四十三　妇人难产病诸候（凡七论）

　　一、产难候

　　产难者，或先因漏胎，去血脏燥，或子脏宿挟疹病，或触禁忌，或始觉腹痛，产时未到，便即惊动，秽露早下，致子道干涩，产发力疲，皆令难也。

　　候其产妇，舌青者，儿死母活；唇青口青，口两边沫出者，子母俱死；面青舌赤，沫出者，母死子活。故将产坐卧产处，须顺四时方面，并避五行禁忌，若有犯触，多令产难。

　　产妇腹痛而腰不痛者，未产也；若腹痛连腰甚者，即产。所以然者，肾候于腰，胞系于肾故也。

　　诊其尺脉，转急如切绳转珠者，即产也。

　　卷之四十三　妇人难产病诸候（凡七论）

　　二、横产候

　　横产由初觉腹痛，产时未至，惊动伤早，儿转未竟，便用力产之，故令横也。或触犯禁忌所为。将产坐卧产处，须顺四时方面，并避五行禁忌，若触犯，多致灾祸也。

　　卷之四十三　妇人难产病诸候（凡七论）

　　三、逆产候

　　逆产者，初觉腹痛，产时未至，惊动伤早，儿转未竟，便用力产之，则令逆逆也。或触犯禁忌所为。故产处及坐卧，须顺四时方面，并避五行禁忌，若触犯，多致灾祸。

　　《养生方》云：妊娠，大小便勿至非常之去处，必逆产杀人也。

　　卷之四十三　妇人难产病诸候（凡七论）

　　四、产子上逼心候

　　妊娠将养得所，则气血调和，故儿在胎则安，当产亦易。若节适失宜，则血气乖理，儿在胎则亟动，至产育亦难。产而子上迫于心者，由产难用力，胎动气逆，胎上冲迫于心也。

　　凡胎上迫心，则暴闷绝，胎下乃苏，甚者至死。凡产处及坐卧，须顺四时方面，并避五行禁忌，若有触犯，多致灾祸也。

　　卷之四十三　妇人难产病诸候（凡七论）

　　五、产子但后孔候

　　产子但暗后孔者，由坐卧未安，匆遽强KT ，气暴冲击，故儿失其道。妇人产有坐有卧，若坐产者，须正坐，旁人扶抱肋腰持捉之，勿使倾斜，故儿得顺其理。卧产者，亦待卧定，背平着度，体不伛曲，则儿不失其道。若坐卧未安，身体斜曲，儿正转动，匆遽强HT，气暴冲击，则令儿趋后孔，或横或逆，皆由产时匆遽，或触犯禁忌，坐卧不安。审所为，故产坐卧须平正，顺四时方面，避五行禁忌，若有触犯，多致灾祸也。

　　卷之四十三　妇人难产病诸候（凡七论）

　　六、产已死而子不出候

　　产妇已死，而子不出，或触犯禁忌，或产时未到，惊动伤早，或傍看产人抱腰持捉失理，皆令产难，而致胎上掩心，闷绝故死也。候其妇将困乏际，面青舌赤，口渤海出者，则母死儿活也。故产处坐卧，须顺四时方面，避五行禁忌，若有触犯，多招灾祸也。

　　卷之四十三　妇人难产病诸候（凡七论）

　　七、产难子死腹中候

　　产难子死腹中者，多因惊动过早，或触犯禁忌，致令产难。产难则秽沃下，产时未到，秽露已尽，而胎枯燥，故子死腹中。候其产妇舌青黑，及胎上冷者，子已死也。故产处坐卧，须顺四时方面，避五行禁忌，若有触犯，多招灾祸也。

　　卷之四十三　妇人产后病诸候上（凡三十论）

　　一、产后血运闷候

　　运闷之状，心烦气欲绝是也。亦去血过多，亦有下血极少，皆令运。若产去血过多，血虚气极，如此而运闷者，但烦闷而已。若下血过少，而气逆者，则因随气上掩于心，亦令运闷，则烦闷而心满急。二者为异。亦当候其产妇血下多少，则知其产后应运与不运也。然烦闷不止，则毙人。凡产时当向坐卧，若触犯禁忌，多令运闷，故血下或多或少。是以产处及坐卧，须顺四时方面，避五行禁忌，若有触犯，多招灾祸也。

　　卷之四十三　妇人产后病诸候上（凡三十论）

　　二、产后血露不尽候

　　凡妊娠当风取凉，则胞络有冷，至于产时，其血下必少。或新产而取风凉，皆令风冷搏于血，致使血不宣消，蓄积在内，则有时血露淋沥下不尽。

　　卷之四十三　妇人产后病诸候上（凡三十论）

　　三、产后恶露不尽腹痛候

　　妊娠取风冷过度，胞络有冷，比产血下则少。或新产血露未尽，而取风凉，皆令风冷搏于血，血则壅滞不宣消，蓄积在内，内有冷气，共相搏击，故令痛也，甚者则变成血瘕，亦令月水不通也。

　　卷之四十三　妇人产后病诸候上（凡三十论）

　　四、产后血上抢心痛候

　　产后气虚挟宿寒，寒搏于血，血则凝结不消，气逆上者，则血随上抢，冲击而心痛也。

　　凡产，余血不尽，得冷则结，与气相搏相痛。因重遇于寒，血结弥甚，变成血瘕，亦令月水痞涩不通。

　　卷之四十三　妇人产后病诸候上（凡三十论）

　　五、半产候

　　半产，谓妊娠儿骨节腑脏渐具，而日月未足便产也。多因劳役惊动所致，或触犯禁忌，亦然也。

　　卷之四十三　妇人产后病诸候上（凡三十论）

　　六、产后血瘕痛候

　　新产后，有血气相击而痛者，谓之瘕痛。瘕之言假也，谓其痛浮假无定处也。此由宿有风冷，血气不治，至产血下少，故致此病也。不急治，多成积结，妨害月水，轻则痞涩，重则不通。

　　卷之四十三　妇人产后病诸候上（凡三十论）

　　七、产后风虚肿候

　　夫产伤血劳气，腠理则虚，为风邪所乘。邪搏于气，不得宣泄，故令虚肿。轻浮如吹者，是邪搏于气，气肿也；若皮薄如熟李状，则变为水肿也。气肿，发汗即愈；水肿，利小便即瘥。

　　卷之四十三　妇人产后病诸候上（凡三十论）

　　八、产后腹中痛候

　　产后脏虚，或宿挟风寒，或新触冷，与气相击搏，故腹痛，若气逆上者，亦令心痛、胸胁痛也，久则变成疝瘕。

　　卷之四十三　妇人产后病诸候上（凡三十论）

　　九、产后心腹痛候

　　产后气血俱虚，遇风寒乘之，与血气相击，随气而上冲于心，或下攻于腹，故令心腹痛。若久痛不止，则变成疝瘕。

　　卷之四十三　妇人产后病诸候上（凡三十论）

　　十、产后心痛候

　　产后脏虚，遇风冷客之，与血气相搏而气逆者，上攻于心之络则心痛。凡心痛，乍间乍甚，心之支别络为邪所伤也。若邪伤心之正经，为真心痛，朝发夕死，夕发朝死。所以然者，心为诸脏之主，不受邪，邪伤即死也。

　　卷之四十三　妇人产后病诸候上（凡三十论）

　　十一、产后小腹痛候

　　上由产时恶露下少，胞络之间有余血者，与气相击搏，令小腹前也。因重遇冷则血结，变成血瘕，亦月水不利也。

　　卷之四十三　妇人产后病诸候上（凡三十论）

　　十二、产后腰痛候

　　肾主腰脚，而妇人以肾系胞。产则劳伤，肾气损动，胞络虚；未平复，面风冷客之，冷气乘腰者，则令腰痛也。若寒冷邪气连滞腰脊，则痛久不已。后有娠，喜堕胎。所以然者，胞系肾，肾主腰脊也。

　　卷之四十三　妇人产后病诸候上（凡三十论）

　　十三、产后两胁腹满痛候

　　膀胱宿有停水，因产恶露下少，血不宣消，水血壅痞，与气相搏，积在膀胱，故令胁腹俱满，而气动与水血相击，则痛也，故令两胁腹满痛，亦令月水不利，亦令成血瘕也。

　　卷之四十三　妇人产后病诸候上（凡三十论）

　　十四、产后虚烦短气候

　　此由产时劳伤重者，血气虚极，则其后不得平和，而气逆乘心，故心烦也；气虚不足，故短气也。

　　卷之四十三　妇人产后病诸候上（凡三十论）

　　十五、产后上气候

　　肺主气，五脏六腑俱禀气于肺。产则气血俱伤，脏腑皆损。其后肺气未复，虚竭逆上，故上气也。

　　卷之四十三　妇人产后病诸候上（凡三十论）

　　十六、产后心虚候

　　肺主气，心主血脉，而血气通荣腑脏，遍循经络。产则血气伤损，脏腑不足。而心统领诸脏，其劳伤不足，则令惊悸恍惚，是心气虚也。

　　卷之四十三　妇人产后病诸候上（凡三十论）

　　十七、产后虚烦候

　　产血气俱伤，脏腑虚竭，气在内不宣，故令烦也。

　　卷之四十三　妇人产后病诸候上（凡三十论）

　　十八、产后虚热候

　　产后腑脏劳伤，血虚不复，而风邪乘之，搏于血气，使气不宣泄，而痞涩生热，或肢节烦愦，或唇干燥，但因虚生热，故谓之虚热也。

　　卷之四十三　妇人产后病诸候上（凡三十论）

　　十九、产后虚羸候

　　夫产损动腑脏，劳伤气血。轻者，节养将摄，盈月便得平复；重者，其日月虽满，气血犹未调和，故虚羸也。然产后虚羸，将养失所，多沉滞劳瘠，乍起乍卧。风冷多则辟瘦，颜色枯黑，食饮不消；风热多则 退、虚乏，颜色无异于常，食亦无味。甚伤损者，皆着床，此劳瘠也。

　　卷之四十三　妇人产后病诸候上（凡三十论）

　　二十、产后风冷虚劳候

　　产则血气劳伤，腑脏虚弱，而风冷客之，风冷搏血气，血气则不能自温于肌肤，使人虚乏疲顿，致羸损不平复，谓之风冷虚劳。若久不瘥，风冷乘虚而入腹，搏于血则痞涩；入肠则下痢不能养，或食不消；入子脏，并胞脏冷，亦使无子也。

　　卷之四十三　妇人产后病诸候上（凡三十论）

　　二十一、产后汗出不止候

　　夫汗，由阴气虚而阳气加之，里虚表实，阳气独发于外，故汗出也。血为阴，产则伤血，是为阴气虚也；气为阳，其气实者，阳加于阴，故令汗。汗出而阴气虚弱不复者，则汗出不止。凡产后皆血虚，故多汗，因之遇风，则变为痉。纵不成痉，则虚乏短气，身体柴瘦，唇口干燥，久普通经水断绝，津液竭故也。

