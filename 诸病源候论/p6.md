<!-- { "loadSidebar": true } -->
　　虚劳之人，血气微弱，阴阳俱虚，小劳则生热，热因劳而生，故以名客热也。

　　卷之三　虚劳病诸候上（凡三十九论）

　　十四、虚劳少气候

　　虚劳伤于肺，故少气。肺主气，气为阳，此为阳气不足故也。其汤熨针石，别有正方。

　　补养宣导，今附于后。

　　《养生方·导引法》云：人能终日不涕唾，随有漱漏咽之。若恒含枣核而咽之，令人受气生津液，此大要也。

　　卷之三　虚劳病诸候上（凡三十九论）

　　十五、虚劳热候

　　虚劳而热者，是阴气不足，阳气有余，故内外生于热，非邪气从外来乘也。

　　卷之三　虚劳病诸候上（凡三十九论）

　　十六、虚劳无子候

　　丈夫无子者，其精清如水，冷如冰铁，皆为无子之候。又，泄精精不射出，但聚于阴头，亦无子。无此之候，皆有子。交会当用阳时；阳时，从夜半至禺中是也；以此时有子，皆聪明长寿。勿用阴时；阴时，从午至亥；有子皆顽暗而短命，切宜审详之。凡妇人月候来时，候一日至三日，子门开，若交会则有子；过四日则闭，便无子也。

　　男子脉得微弱而涩，为无子，精气清冷也。

　　卷之三　虚劳病诸候上（凡三十九论）

　　十七、虚劳里急候

　　虚劳则肾气不足，伤于冲脉。冲脉为阴脉之海，起于关元，关元穴在脐下，随腹直上至咽喉。劳伤内损，故腹里拘急也。

　　上部之脉微细，而卧引里急，里急心膈上有热者，口干渴。寸口脉阳弦下急，阴弦里急，弦为胃气虚，食难已饱，饱则急痛不得息。寸微关实、尺弦紧者，少腹腰背下苦拘急痛外，如不喜寒，身愦愦也。其汤熨针石，别有正方。补养宣导，今附于后。

　　《养生方·导引法》云：正偃卧，以口徐徐纳气，以鼻出之。除里急、饱食。后小咽气，令温中；若气寒者，使人干呕腹痛，从口纳气七十所，咽，即大填腹内，小咽气数十；两手相摩，令极热，以摩腹，令气下。

　　卷之三　虚劳病诸候上（凡三十九论）

　　十八、虚劳伤筋骨候

　　肝主筋而藏血，肾主骨而生髓。虚劳损血耗髓，故伤筋骨也。

　　卷之三　虚劳病诸候上（凡三十九论）

　　十九、虚劳筋挛候

　　肝藏血而候筋。虚劳损血，不能荣养于筋，致使筋气极虚；又为寒邪所侵，故筋挛也。

　　卷之三　虚劳病诸候上（凡三十九论）

　　二十、虚劳惊悸候

　　心藏神而主血脉。虚劳损伤血脉，致令心气不足，因为邪气所乘，则使惊而悸动不定。

　　夫风寒湿三气合为痹。病在于阴，其人苦筋骨痿枯，身体疼痛，此为痿痹之病，皆愁思所致，忧虑所为。

　　诊其脉，尺中虚小者，是胫寒痿痹也。

　　卷之三　虚劳病诸候上（凡三十九论）

　　二十二、虚劳目暗候

　　肝候于目而藏血。血则荣养于目。腑脏劳伤，血气俱虚，五脏气不足，不能荣于目，故令目暗也。

　　卷之三　虚劳病诸候上（凡三十九论）

　　二十三、虚劳耳聋候

　　肾候于耳。劳伤则肾气虚，风邪入于肾经，则令人耳聋而鸣。若膀胱有停水，浸渍于肾，则耳聋而气满。

　　卷之三　虚劳病诸候上（凡三十九论）

　　二十四、虚劳不得眠候

　　夫邪气之客于人也，或令人目不得眠，何也？曰：五谷入于胃也，其糟粕、津液、宗气，分为三隧。故宗气积于胸中，出于喉咙，以贯心肺，而行呼吸焉。荣气者，泌其津液，注之于脉也，化为血，以荣四末，内注五脏六腑，以应刻数焉。卫气者，出其悍气之 疾，而先行于四末、分肉、皮肤之间，而不休者，昼行于阳，夜行于阴。其入于阴，常从足少阴之分肉间，行于五脏六腑。今邪气客于脏腑，则卫气独营其外，行于阳，不得入于阴；行于阳则阳气盛，阳气盛则阳跷满，不得入于阴，阴气虚，故目不得眠。

　　卷之三　虚劳病诸候上（凡三十九论）

　　二十五、大病后不得眠候

　　大病之后，脏腑尚虚，荣卫未和，故生于冷热。阴气虚，卫气独行于阳，不入于阴，故不得眠。若心烦不得眠者，心热也；若但虚烦而不得眠者，胆冷也。

　　卷之三　虚劳病诸候上（凡三十九论）

　　二十六、病后虚肿候

　　夫病后，经络既虚，受于风湿，肤腠闭塞，荣卫不利，气不宣泄，故致虚肿。虚肿不已，津液涩，或变为微水也。

　　卷之三　虚劳病诸候上（凡三十九论）

　　二十七、虚劳脉结候

　　脉动而暂止，因不能还而复动，是脉结也。虚劳血气衰少，脉虽乘气而动，血气虚则不能连属，故脉为之结也。

　　卷之三　虚劳病诸候上（凡三十九论）

　　二十八、虚劳汗候

　　诸阳主表，在于肤腠之间。若阳气偏虚，则津液发泄，故为汗。汗多则损于心，心液为汗。

　　诊其脉，寸口弱者，阳气虚，为多汗脉也。

　　卷之三　虚劳病诸候上（凡三十九论）

　　二十九、虚劳盗汗候

　　盗汗者，因眠睡而身体流汗也。此由阳虚所致。久不已，令人羸瘠枯瘦，心气不足，亡津液故也。

　　诊其脉，男子平人脉虚弱细微，皆为盗汗脉也。

　　卷之三　虚劳病诸候上（凡三十九论）

　　三十、诸大病后虚不足候

　　大病者，中风、伤寒、热劳、温疟之类是也。此病之后，血气减耗，脏腑未和，使之虚乏不足。虚乏不足，则经络受邪，随其所犯，变成诸病。

　　卷之三　虚劳病诸候上（凡三十九论）

　　三十一、大病后虚汗候

　　大病之后，复为风邪所乘，则阳气发泄，故令虚汗。汗多亡阳，则津液竭，令人枯瘦也

　　卷之三　虚劳病诸候上（凡三十九论）

　　三十二、风虚汗出候

　　夫人 肉不牢，而无分理，理粗而皮不致者，腠理疏也。此则易生于风，风入于阳若少气口干而渴，近衣则身热如火，临食则流汗如雨，骨节懈惰，不欲自营，此为漏风，由醉酒当风所致也。

　　卷之三　虚劳病诸候上（凡三十九论）

　　三十三、虚劳心腹痞满候

　　虚劳损伤，血气皆虚，复为寒邪所乘，腑脏之气不宣发于外，停积在里，故令心腹痞满

　　卷之三　虚劳病诸候上（凡三十九论）

　　三十四、虚劳心腹痛候

　　虚劳者，脏气不足，复为风邪所乘，邪正相干，冷热击搏，故心腹俱痛。

　　劳伤之人，五脏不安，六腑不调。胃为水谷之海，今既虚弱，为寒冷所侵，不胜于水谷，故气逆而呕也。

　　卷之三　虚劳病诸候上（凡三十九论）

　　三十六、虚劳咳嗽候

　　虚劳而咳嗽者，腑脏气衰，邪伤于肺故也。久不已，令人胸背微痛，或惊悸烦满，或喘息上气，或咳逆唾血，此皆脏腑之咳也。然肺主于气，气之所行，通荣脏腑，故咳嗽俱入肺也。

　　卷之三　虚劳病诸候上（凡三十九论）

　　三十七、虚劳体痛候

　　劳伤之人，阴阳俱虚，经络脉涩，血气不利。若遇风邪与正气相搏，逢寒则身体痛，值热则皮肤痒。

　　诊其脉，紧濡相搏，主体节痛。其汤熨针石，别有正方。补养宣导，今附于后。

　　《养生方·导引法》云：双手舒指向上，手掌从面向南，四方回之，屈肘上下尽势四七，始放手向下垂之，向后双振，轻散气二七，上下动两膊二七。去身内、臂、肋疼闷。

　　渐用之，则永除。

　　又云：大 坐，以两手捉足五指，自极，低头不息九通。治颈、脊、腰、脚痛，劳疾。

　　又云：偃卧，展两足指右向，直两手身旁，鼻纳气七息。除骨痛。

　　又云：端坐，伸腰，举右手，仰其掌，却左臂，覆左手。以鼻纳气自极七息，息间，稍顿左手。除两臂背痛。

　　又云：胡跪，身向下，头去地五寸，始举头，面向上，将两手一时抽出，先左手向身前长舒，一手向身后长舒，前后极势二七。左右亦然。去臂骨脊筋阴阳不和、痛闷 痛。

　　又云：坐一足上，一足横铺安膝下押之；一手捺上膝向下，急；一手反向取势长舒，头仰向前，共两手一时取势，捺摇二七。左右迭互亦然。去髀、胸、项、掖脉血迟涩、挛痛闷疼。双足互跪安稳，始抽一足向前，极势，头面过前两足指，上下来去三七。左右换足亦然。去臂、腰、背、髀、膝内疼闷不和，五脏六腑气津调适。一足屈如向前，使膀胱着膝上，一足舒向后，尽势，足指急势，两手向后，形状欲似飞仙虚空，头昂，一时取势二七，足左右换易一寸，去遍身不和。

　　又云：长舒两足，足指努向上；两手长舒，手掌相向，手指直舒；仰头努脊，一时极势；满三通。动足相去一尺，手不移处，手掌向外七通。须臾，动足二尺，手向下拓席，极势，三通。去遍身内筋节劳虚、骨髓疼闷。长舒两足，向身角上，两手捉两足指急搦心，不用力，心气并在足下，手足一时努纵，极势，三七。去 臂腰疼。解溪蹙气、日日渐损。

　　卷之三　虚劳病诸候上（凡三十九论）

　　三十八、虚劳寒热候

　　劳伤则血气虚，使阴阳不和，互有胜弱故也。阳胜则热，阴胜则寒，阴阳相乘，故发寒

　　卷之三　虚劳病诸候上（凡三十九论）

　　三十九、虚劳口干燥候

　　此由劳损血气，阴阳断隔，冷热不通，上焦生热，令口干燥也。其汤熨针石，别有正方。补养宣导，今附于后。

　　《养生方·导引法》云：东向坐，仰头不息五通，以舌撩口中，漱满二七，咽。愈口干。若引肾水发醴泉，来至咽喉。醴泉甘美，能除口苦，恒香洁，食甘味和正。久行不已，味如甘露，无有饥渴。

　　又云：东向坐，仰头不息五通，以舌撩口，漱满二七，咽。治口苦干燥。

　　卷之四　虚劳病诸候下（凡三十六论）

　　四十、虚劳骨蒸候

　　夫蒸病有五：一曰骨蒸，其根在肾，旦起体凉，日晚即热，烦躁，寝不能安，食无味，小便赤黄，忽忽烦乱，细喘无力，腰疼，两足逆冷，手心常热。蒸盛过，伤内则变为疳，食人五脏。二曰脉蒸，其根在心，日增烦闷，掷手出足，翕翕思水，口唾白沫，睡即浪言；或惊恐不定，脉数。若蒸盛之时，或变为疳，脐下闷；或暴利不止。三曰皮蒸，其根在肺，必大喘鼻干，口中无水，舌上白，小便赤如血。蒸盛之时，胸满，或自称得注热，两胁下胀，大嗽，口内唾血。四曰肉蒸，其根在脾，体热如火，烦躁无汗，心腹鼓胀，食即欲呕，小便如血，大便秘涩。蒸盛之时，身肿目赤，寝卧不安。

