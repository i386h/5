<!-- { "loadSidebar": true } -->
　　卷之四十三　妇人产后病诸候上（凡三十论）

　　二十二、产后汗血候

　　肝藏血，心主血脉。产则营损肝心，伤动血气。血为阴，阴虚面阳气乘之，即令汗血。

　　此为阴气大虚，血气伤动，故因汗血出，乃至毙人。

　　卷之四十三　妇人产后病诸候上（凡三十论）

　　二十三、产后虚渴候

　　夫产血水俱下，腑脏血燥，津液不足，宿挟虚热者，燥竭则甚，故令渴。

　　卷之四十三　妇人产后病诸候上（凡三十论）

　　二十四、产后余疾候

　　产后余疾，由产劳伤腑脏，血气不足，日月未满，而起早劳段，虚损不复，为风邪所乘，令气力疲乏，股肉柴瘦。若风冷入于肠胃，肠胃虚冷，时变下痢；若入搏于血，则经水痞涩；冷搏气血，亦令腹痛，随腑腹虚处，乘虚伤之，变成诸疾。以其因产伤损，余势不复，致羸瘠疲顿，乍瘥乍甚，故谓产后余疾也。

　　卷之四十三　妇人产后病诸候上（凡三十论）

　　二十五、产后中风候

　　产则伤动血气，劳损腑脏，其后未平复，起早劳动，气虚而风邪乘虚伤之，致发病者，故曰中风。若风邪冷气，初客皮肤经络，疼痹不仁，若乏少气；其人筋脉挟寒，则挛急HT僻；挟湿则强，脉缓弱；若入伤诸脏腑，恍惚惊悸。随其所伤腑脏经络，而为诸疾。

　　凡中风，风先客皮肤，后因虚入伤五脏，多从诸脏俞入。若心中风，锂得偃卧，不得倾侧，汗出，若唇赤汁流者可治，急灸心俞百壮。若唇或青或白，或黄或黑，此是心坏为水，面目亭亭，时悚动者，皆不可复治，五六日而死。

　　若肝中风，踞坐，不得低头，若绕两目连额上色微有青，唇青面黄，可治，急灸肝俞百壮。若大青黑，面一黄一白者，是肝已伤，不可复治，数日而死。

　　若脾中风，踞而腹满，体通黄，吐咸水出，可治，急灸脾俞百壮。若手足青者，不可复治也。

　　肾中风，踞而腰痛，视胁左右，未有黄色如饼HT 大者，可治，急灸肾俞百壮。若齿黄赤，鬓发直，面土色，不可复治也。

　　肺中风，偃卧而胸满短气，冒闷汗出，视目下鼻上下两边下行至口色白者，可治，急灸肺俞百壮。若色黄者，为肺已伤，化为血，而不可复治。其人当妄掇空，或自拈衣，如此数

　　卷之四十三　妇人产后病诸候上（凡三十论）

　　二十六、产后中风口噤候

　　产后中风噤者，是血气虚，而风入于领颊夹口之筋也。手三阳之筋结，入于颔颊。产则劳损腑脏，伤动筋脉，风乘之者。其三阳之筋偏虚，则风偏搏之，筋得风冷则急，故令口噤也。

　　卷之四十三　妇人产后病诸候上（凡三十论）

　　二十七、产后中风痉候

　　产后中风痉者，因产伤动血脉，脏腑虚竭，饮食未复，未满日月。荣卫虚伤，风气得入五脏，伤太阳之经，复感寒湿，寒搏于筋则发痉。其状，口急噤，背强直，摇头马鸣，腰为反折，须臾十发，气急如绝，汗出如雨，手拭不及者，皆死。

　　卷之四十三　妇人产后病诸候上（凡三十论）

　　二十八、产后中柔风候

　　柔风者，四肢不收，或缓或急，不得俯仰也。由阴阳俱虚，风邪乘之，风入于阳则表缓，四肢不收也；入于阴则里急，不得俯仰也。产则血气皆损，故阴阳俱虚，未得平复，而风邪乘之故也。

　　卷之四十三　妇人产后病诸候上（凡三十论）

　　二十九、产后中风不随候

　　产后腑脏伤动，经络虚损。日月未满，未得平复，而起早劳动，风邪乘虚入。邪搏于阳经者，气行则迟，机关缓纵，故令不随也。

　　卷之四十三　妇人产后病诸候上（凡三十论）

　　三十、产后风虚癫狂候

　　产后血气俱虚，受风邪，入并于阴，则癫忽发，卧地吐涎，口 目急，手足缭左，又无所觉知，良久乃苏是也。邪入并于阳则狂，发则言语倒错，或自高贤，或骂詈不避尊卑是也。产则伤损血气，阴阳俱虚，未平复者，为风邪所乘，邪乘血气，乍并于阳，乍并于阴，故癫狂也。

　　卷之四十四　妇人产后病诸候下（凡四十一论）

　　三十一、产后月水不利候

　　手太阳、少阴之经，主下为月水。太阳小肠之经，少阴心之经也，心主血脉。因产伤动血气，其后虚损未复，而为风冷客于经络，冷搏于血，则血凝涩，故令月水不利也。

　　卷之四十四　妇人产后病诸候下（凡四十一论）

　　三十二、产后月水不调候

　　夫产伤动血气，虚损未复，而风邪冷热之气客于经络，乍冷乍热，冷则血结，热则血消，故令血或多或少，乍在月前，乍在月后，故为不调也。

　　卷之四十四　妇人产后病诸候下（凡四十一论）

　　三十三、产后月水不通候

　　夫产伤动血气，其后虚损未平复，为风冷所伤。血之为性，得冷则凝结。故风冷伤经，血结于胞络之间，故令月水不通也。凡血结月水不通，则变成血瘕，水血相并，后遇脾胃衰弱，肌肉虚者，变水肿也。

　　卷之四十四　妇人产后病诸候下（凡四十一论）

　　三十四、产后带下候

　　带下之病，由任脉虚损。任脉为经络之海。产后血气劳损未平复，为风冷所乘，伤于任脉，冷热相交，冷多则白多，热多则赤多也，相兼为带下也。

　　又云：带下有三门，一曰胞门，二曰龙门，三曰玉门。产后属胞门，谓因产伤损胞络故也。

　　卷之四十四　妇人产后病诸候下（凡四十一论）

　　三十五、产后崩中恶露不尽候

　　产伤于经血，其后虚损未平复，或劳役损动，而血暴崩下，遂因淋沥不断时来，故为崩中恶露不尽。

　　风崩中，若小腹急满，为内有瘀血，不可断之；断之终不断，而加小腹胀满，为难矣。

　　若无瘀血，则可断，易治也。

　　卷之四十四　妇人产后病诸候下（凡四十一论）

　　三十六、产后痢候

　　产后虚损未平复而起早，伤于风冷，风冷乘虚入于大肠，肠虚则泄，故令痢也。产后痢若变为血痢，则难治，世谓之产子痢也。

　　卷之四十四　妇人产后病诸候下（凡四十一论）

　　三十七、产后痢肿候

　　因产劳伤荣卫，脾胃虚弱，风冷乘之，水谷不结，大肠虚则泄成利也。痢而肿者，脾主土，候肌肉，土性本克水，今脾气衰微，不能克消于水，水气流溢，散在皮肤，故令肿也。

　　卷之四十四　妇人产后病诸候下（凡四十一论）

　　三十八、产后虚冷洞痢候

　　产劳伤而血气虚极，风冷乘之，入于肠胃。肠胃虚而暴得冷，肠虚则泄，遇冷极虚，故变洞痢也。

　　卷之四十四　妇人产后病诸候下（凡四十一论）

　　三十九、产后滞痢候

　　产后虚损，冷热之气客于肠间，热乘血，血渗于肠则赤；冷搏肠间，津液则变白。其冷热相交，故赤白相杂，连滞不止，故谓滞利也。

　　卷之四十四　妇人产后病诸候下（凡四十一论）

　　四十、产后冷热利候

　　产后脏虚，而冷热之气入于肠胃，肠虚则泄，故成冷热痢。凡利色青与白为冷，黄与赤为热。不止，热甚则变生血，冷极则生白脓。脓血相杂，冷热不调，则变滞痢也。

　　卷之四十四　妇人产后病诸候下（凡四十一论）

　　四十一、产后客热痢候

　　产后脏虚，而热气乘之，热入于肠，肠虚则泄，故为客热痢，色黄是也。热甚，则黄赤而有血也。

　　卷之四十四　妇人产后病诸候下（凡四十一论）

　　四十二、产后赤痢候

　　赤痢，血痢也。因产后血虚，为热气所乘，热搏血渗入肠，肠虚而泄，为血痢。凡血痢，皆是多热，热血不止，蕴瘀成脓血痢也。

　　卷之四十四　妇人产后病诸候下（凡四十一论）

　　四十三、产后阴下脱候

　　产而阴脱者，由宿有虚冷，因产用力过度，其气下冲，则阴下脱也。

　　卷之四十四　妇人产后病诸候下（凡四十一论）

　　四十四、产后阴道痛肿候

　　脏气宿虚，因产风邪乘于阴，邪与血气相搏，在其腠理，故令痛；血气为邪所壅痞，故肿也。

　　卷之四十四　妇人产后病诸候下（凡四十一论）

　　四十五、产后阴道开候

　　子脏宿虚，因产冷气乘之，血气得冷不能相荣，故令开也。

　　卷之四十四　妇人产后病诸候下（凡四十一论）

　　四十六、产后遗尿候

　　因产用气，伤于膀胱，而冷气入胞囊，胞囊缺漏，不禁小便，故遗尿。多因产难所致。

　　卷之四十四　妇人产后病诸候下（凡四十一论）

　　四十七、产后淋候

　　因产虚损，而热气客胞内，虚则起数，热则泄少，故成淋也。

　　卷之四十四　妇人产后病诸候下（凡四十一论）

　　四十八、产后渴利候

　　渴利者，渴而引饮，随饮随小便，而谓之渴利也。膀胱与肾为表里，膀胱为津液之府。

　　妇人以肾系胞，产则血水俱下，伤损肾与膀胱之气，津液竭燥，故令渴也。而肾气下通于阴，肾虚则不能制水，故小便数，是为渴利也。

　　卷之四十四　妇人产后病诸候下（凡四十一论）

　　四十九、产后小便数候

　　胞内宿有冷，因产气虚，而冷发动，冷气入胞，虚弱不能制其小便，故令数。

　　卷之四十四　妇人产后病诸候下（凡四十一论）

　　五十、产后尿血候

　　夫产伤损血气，血气则虚，而挟于热，搏于血，血得热流散，渗于胞，故血随尿出，是

　　卷之四十四　妇人产后病诸候下（凡四十一论）

　　五十一、产后大小便血候

　　夫产伤动血气，腑脏劳损，血伤未复，而挟于热，血得热则妄行。大肠及胞囊虚者，则血渗入之，故因大小便而血出也。

　　卷之四十四　妇人产后病诸候下（凡四十一论）

　　五十二、产后大小便不通候

　　大小肠宿有热，因产则血水俱下，津液暴竭，本挟于热，大小肠未调和，故令大小便涩结不通也。

　　卷之四十四　妇人产后病诸候下（凡四十一论）

　　五十三、产后大便不通候

　　肠胃本挟于热，因产又水血俱下，津液竭燥，肠胃痞涩，热结肠胃，故大便不通也。

　　卷之四十四　妇人产后病诸候下（凡四十一论）

　　五十四、产后小便不通候

　　因产动气，气冲于胞，胞转屈辟，不得小便故也。亦有小肠本挟于热，因产水血俱下，津液竭燥，胞内热结，则小便不通也。然胞转则小腹胀满，气急绞痛；若虚热津液竭燥者，则不甚胀急，但不通。津液生，气和，则小便也。

