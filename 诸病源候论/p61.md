<!-- { "loadSidebar": true } -->
　　卷之四十四　妇人产后病诸候下（凡四十一论）

　　五十五、产后小便难候

　　产则津液空竭，血气皆虚，有热客于胞者，热停积，故小便痞涩而难出。

　　卷之四十四　妇人产后病诸候下（凡四十一论）

　　五十六、产后呕候

　　胃为水谷之海，水谷之精以为血气，血气荣润腑脏。因产则腑脏伤动，有血虚而气独盛者，气乘肠胃，肠胃燥涩，其气则逆，故呕不下食也。

　　卷之四十四　妇人产后病诸候下（凡四十一论）

　　五十七、产后咳嗽候

　　肺感微寒，则成咳嗽。而肺主气，因产气虚，风冷伤于肺，故令咳嗽也。

　　卷之四十四　妇人产后病诸候下（凡四十一论）

　　五十八、产后时气热病候

　　四时之间，忽有非节之气而为病者，谓之时气。产后体虚，而非节之热气伤之，故为产后时气热病也。

　　诊其脉弦小者，足温则生，足寒则死。凡热病，脉应浮滑而悬急，以为不顺，手足应温而反冷，为四逆，必死也。

　　卷之四十四　妇人产后病诸候下（凡四十一论）

　　五十九、产后伤寒候

　　触冒寒气而为病，谓之伤寒。产妇血气俱虚，日月未满，而起早劳动，为寒所伤，则啬啬恶寒，吸吸微热，数日乃歇。重者，头及骨节皆痛，七八日乃瘥也。

　　卷之四十四　妇人产后病诸候下（凡四十一论）

　　六十、产后寒热候

　　因产劳伤血气，使阴阳不和，互相乘克，阳胜则热，阴胜则寒，阴阳相加，故发寒热。

　　凡产余血在内，亦令寒热，其腹时刺痛者是也。

　　卷之四十四　妇人产后病诸候下（凡四十一论）

　　六十一、产后疟候

　　夫疟者，由夏伤于暑，客在皮肤，至秋因劳动血气，腠理虚而风邪乘之，动前暑热，正邪相击，阴阳交争，阳盛则热，阴盛则寒。阴阳更虚更盛，故发寒热；阴阳相离，则寒热俱歇。若邪动气至，交争复发，故疟休作有时。

　　其发时节渐晏者，此由邪客于风府，邪循膂而下，卫气一日一夜常大会于风府，其明日日下一节，故其作日晏。其发早者，卫气之行风府，日下一节，二十一日下至尾 ，二十二日入脊内，上注于伏冲之脉，其气上行九日，出于缺盆之内，其气既上，故其病发更早。

　　其间日发者，由邪气内薄五脏，横连募原，其道远，其气深，其行迟，不能日作，故间产后血气损伤，而宿经伤暑热，今因产虚，复遇风邪相折，阴阳交争，邪正相干，故发作成疟也。

　　卷之四十四　妇人产后病诸候下（凡四十一论）

　　六十二、产后积聚候

　　积者阴气，五脏所生；聚者阳气，六腑所成。皆由饮食失节，冷热不调，致五脏之气积，六腑之气聚。积者，痛不离其部；聚者，其痛无有常处。所以然者，积为阴气，阴性沉伏，故痛不离其部；聚为阳气，阳性浮动，故痛无常处。产妇血气伤损，腑脏虚弱，为风冷所乘，搏于脏腑，与气血相结，故成积聚也。

　　卷之四十四　妇人产后病诸候下（凡四十一论）

　　六十三、产后症候

　　症病之候，腹内块，按之牢强，推之不移动是也。产后而有症者，由脏虚，余血不尽，为风冷所乘，血则凝结，而成症也。

　　卷之四十四　妇人产后病诸候下（凡四十一论）

　　六十四、产后癖候

　　癖病之状，胁下弦急刺痛是也。皆由饮食冷热不调，停积不消所成。产后脏虚，为风冷搏于停饮，结聚故成癖也。

　　卷之四十四　妇人产后病诸候下（凡四十一论）

　　六十五、产后内极七病候

　　产后血气伤竭，为内极七病，则旧方所云七害也。一者害食，二者害气，三者害冷，四者害劳，五者害房，六者害任，七者害睡。皆产时伤动血气，其后虚极未平复，犯此七条，而生诸病。

　　凡产后气血内极，其人羸疲萎黄，冷则心腹绞痛，热则肢体烦疼，经血痞涩，变为积聚 瘕也。

　　卷之四十四　妇人产后病诸候下（凡四十一论）

　　六十六、产后目瞑候

　　目不痛不肿，但视物不明，谓之目瞑。肝藏血，候应于目，产则血虚，肝气不足，故目

　　卷之四十四　妇人产后病诸候下（凡四十一论）

　　六十七、产后耳聋候

　　肾气通耳，而妇人以肾系胞。因产血气伤损，则肾气虚，其经为风邪所乘，故令耳聋也

　　卷之四十四　妇人产后病诸候下（凡四十一论）

　　六十八、产后虚热口生疮候

　　产后口生疮者，心脏虚热。心开窍于口，而主血脉；产则血虚，脏有客热，气上冲胸膈

　　卷之四十四　妇人产后病诸候下（凡四十一论）

　　六十九、产后身生疮候

　　产则血气伤损，腠理虚，为风所乘，风邪与血气相搏，脏腑生热，重发肌肤，故生疮也

　　卷之四十四　妇人产后病诸候下（凡四十一论）

　　七十、产后乳无汁候

　　妇人手太阳、少阴之脉，下为月水，上为乳汁。妊娠之人，月水不通，初以养胎，既产则水血俱下，津液暴竭，经血不足者，故无乳汁也。

　　卷之四十四　妇人产后病诸候下（凡四十一论）

　　七十一、产后乳汁溢候

　　妇人手太阳、少阴之脉，上为乳汁，其产虽血水俱下，其经血盛者，则津液有余，故乳汁多而溢出也。

　　故令渴也。渴引饮水止，饮入肠胃，则变为下利也。

　　卷之四十五　小儿杂病诸候一（凡二十九论）

　　一、养小儿候

　　经说：年六岁以上为小儿，十八以上为少年，二十以上为壮年，五十以上为老年也。其六岁已还者，经所不载，是以乳下婴儿病难治者，皆无所承按故也。中古有巫方，立小儿《颅囟经》以占夭寿，判疾病死生，世所相传，始有小儿方焉。逮乎晋宋，推诸苏家，传袭有验，流于人间。

　　小儿始生，肌肤未成，不可暖衣，暖衣则令筋骨缓弱。宜时见风日，若都不见风日，则令肌肤脆软，便易伤损。皆当以故絮着衣，莫用新绵也。天和暖无风之时，令母将抱日中嬉戏，数见风日，则血凝气刚，肌肉硬密，堪耐风寒，不致疾病。若常藏在帏帐之内，重衣温暖，譬如阴地之草木，不见风日，软脆不任风寒。又当薄衣，薄衣之法，当从秋习之，不可以春夏卒减其衣，则令中风寒。从秋习之，以渐稍寒，如此则必耐寒。冬月但当着两薄襦，一复裳耳，非不忍见其寒，适当佳耳。爱而暖之，适所以害之也。又当消息，无令汗出，汗出则致虚损，便受风寒。昼夜寤寐，皆当慎之。

　　其饮乳食哺，不能无痰癖，常当节适乳哺。若微不进乳，仍当将护之。凡不能进乳哺，则宜下之，如此则终不致寒热也。

　　又，小儿始生，生气尚盛，无有虚劳，微恶则须下之，所损不足言。及其愈病，则致深益。若不时下，则成大疾，疾成则难治矣。其冬月下之，难将护，然有疾者，不可不下。夏月下之后，腹中常当小胀满，故当节哺乳将护之，数日间。又节哺之，当令多少有常剂。

　　儿稍大，食哺亦当稍增。若减少者，此是腹中已有小不调也。盒饭微将药，勿复哺之，但当乳之，甚者十许日，轻者五六日，自当如常。若都不肯食哺，而但饮乳者，此是有癖，为疾重，要当下之。不可不下，不下则致寒热，或吐而发痫，或致下利，此皆病重，不早下之所为也，则难治。先治其轻时，儿不耗损，百病速除矣。

　　小儿所以少病痫者，其母怀娠，时时劳役，运动骨血，则气强、胎养盛故也。若待御多，血气微，胎养弱，则儿软脆易伤，故多病痫。

　　儿皆须着帽、项衣，取燥，菊花为枕枕之。儿母乳儿，三时摸儿项风池，若壮热者，即须熨，使微汗。微汗不瘥，便灸两风池及背第三椎、第五椎、第七椎、第九椎两边各二壮，与风池凡为十壮。一岁儿七壮，儿大者，以意节度，增壮数可至三十壮，唯风池特令多，七岁以上可百壮。小儿常须慎护风池，谚云：戒养小儿，慎护风池。风池在颈项筋两辕之边，有病乃治之。疾微，慎不欲妄针灸，亦不用辄吐下，所以然者，针灸伤经络，吐下动腑脏故也。但当以除热汤浴之，除热散粉之，除热赤膏摩之，又以脐中膏涂之。令儿在凉处，勿禁水洗，常以新水洗。

　　新生无疾，慎不可逆针灸。逆针灸则忍痛动其五脉，因喜成痫。河洛间土地多寒，儿喜病痉。其俗生儿三日，喜逆灸以防之，又灸颊以防噤。有噤者，舌下脉急，牙车筋急，其土地寒，皆决舌下去血，灸颊以防噤。江东地温无此疾。古方既传有逆针灸之法，今人不详南北之殊，便按方用之，多害于小儿。是以田舍小儿，任自然，皆得无横夭。

　　又云：春夏决定不得下小儿。所以尔者，小儿腑脏之气软弱，易虚易实，下则下焦必益虚，上焦生热，热则增痰，痰则成病。自非当病，不可下也。

　　卷之四十五　小儿杂病诸候一（凡二十九论）

　　二、变蒸候

　　小儿变蒸者，以长血气也。变者上气，蒸者体热。变蒸有轻重，其轻者，体热而微惊，耳冷、髋亦冷，上唇头白泡起，如死鱼目珠子，微汗出，而近者五日而歇，远者八九日乃歇；其重者，体壮热而脉乱，或汗或不汗，不欲食，食辄吐 ，无所苦也。变蒸之时，目白睛微赤，黑睛微白，亦无所苦。蒸毕，自明了矣。

　　先变五日，后蒸五日，为十日之中热乃除。变蒸之时，不欲惊动，勿令旁边多人。变蒸或早或晚，根据时如法者少也。

　　初变之时，或热甚者，违日数不歇，审计日数，必是为蒸，服黑散发汗；热不止者，服紫双丸，小瘥便止，勿复服之。其变蒸之时，遇寒加之，则寒热交争，腹痛夭矫，啼不止者，熨之则愈。

　　变蒸与温壮、伤寒相似，若非变蒸，身热、耳热、髋亦热，此乃为他病，可为余治；审是变蒸，不得为余治。

　　其变日数，从初生至三十二日一变，六十四日再变，变且蒸；九十六日三变，一百二十八日四变，变且蒸；一百六十日五变，一百九十二日六变，变且蒸；二百二十四日七变，二百五十六日八变，变且蒸；二百八十八日九变，三百二十日十变，变且蒸。积三百二十日小变蒸毕。后六十四日大蒸，后六十四日复大蒸，后百二十八日复大蒸，积五百七十六日，大小蒸毕也。

　　卷之四十五　小儿杂病诸候一（凡二十九论）

　　三、温壮候

　　小儿温壮者，由腑脏不调，内有伏热，或挟宿寒，皆搏于胃气。足阳明为胃之经，主身之肌肉，其胃不和调，则气行壅涩，故蕴积体热，名为温壮。

