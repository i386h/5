<!-- { "loadSidebar": true } -->
　　候小儿大便，其粪黄而臭，此腹内有伏热，宜将服龙胆汤；若粪白而酢臭，则挟宿寒不消，当服紫双丸。轻者少服药，令默除之；甚者小增药，令微利。皆当节乳哺数日，令胃气和调。若不节乳哺，则病易复，复则伤其胃气，令腹满。再、三利尚可，过此则伤小儿矣。

　　卷之四十五　小儿杂病诸候一（凡二十九论）

　　四、壮热候

　　小儿壮热者，是小儿血气盛，五脏生热，熏发于外，故令身体壮热。大体与温壮相似，而有小异。或挟伏热，或挟宿寒。其挟伏热者，大便黄而臭；挟宿寒者，粪白而有酸气。

　　此二者，腑脏不调，冷热之气俱乘肠胃。蕴积染渐而发，温温然热不甚盛，是温壮也；其壮热者，是血气盛，熏发于外，其发无渐，壮热甚，以此为异。若壮热不歇，则变为惊，极重者，亦变痫也。

　　卷之四十五　小儿杂病诸候一（凡二十九论）

　　五、惊候

　　小儿惊者，由血气不和，热实在内，心神不定，所以发惊，甚者掣缩变成痫。

　　又小儿变蒸，亦微惊，所以然者，亦由热气所为。但须微发惊，以长血脉，不欲大惊。大惊乃灸惊脉，若五六十日灸者，惊复更甚，生百日后灸惊脉，乃善耳。

　　卷之四十五　小儿杂病诸候一（凡二十九论）

　　六、欲发痫候

　　夫小儿未发痫欲发之候，或温壮连滞，或摇头弄舌，或睡里惊掣，数啮齿，如此是欲发

　　卷之四十五　小儿杂病诸候一（凡二十九论）

　　七、痫候

　　痫者，小儿病也。十岁以上为癫，十岁以下为痫。其发之状，或口眼相引，而目睛上摇，或手足掣纵，或背脊强直，或颈项反折，诸方说痫，名证不同，大体其发之源，皆因三种。三种者，风痫、惊痫、食痫是也。风痫者，因衣浓汗出，而风入为之；惊痫者，因惊怖大啼乃发；食痫者，因乳哺不节所成。然小儿气血微弱，易为伤动，因此三种，变作诸痫。

　　凡诸痫正发，手足掣缩，慎勿捉持之，捉则令曲突不随也。

　　卷之四十五　小儿杂病诸候一（凡二十九论）

　　八、发痫瘥后身体头面悉肿满候

　　凡痫发之状，或口眼相引，或目睛上摇，或手足掣纵，或背脊强直，或头项反折，或屈指如数，皆由以儿当风取凉，乳哺失节之所为也。其痫瘥后而肿满者，是风痫。风痫，因小儿浓衣汗出，因风取凉而得之。初发之状，屈指如数，然后掣缩是也。其痫虽瘥，气血尚虚，而热未尽，在皮肤与气相搏，致令气不宣泄，故停并成肿也。

　　卷之四十五　小儿杂病诸候一（凡二十九论）

　　九、发痫瘥后六七岁不能语候

　　凡痫发之状，口眼相引，或目睛上摇，或手足螈 ，或脊背强直，或头项反折，皆由以儿当风取凉，乳哺失节之所为也。而痫发瘥后不能语者，是风痫。风痫，因儿衣浓汗出，以儿乘风取凉太过，为风所伤得之。其初发之状，屈指如数，然后发螈 是也。

　　心之声为言，开窍于口，其痫发虽止，风冷之气犹滞心之络脉，使心气不和，其声不发，故

　　卷之四十五　小儿杂病诸候一（凡二十九论）

　　十、惊痫候

　　惊痫者，起于惊怖大啼，精神伤动，气脉不定，因惊而发作成痫也。初觉儿欲惊，急持抱之，惊自止。故养小儿常慎惊，勿闻大声。每持抱之间，常当安徐，勿令怖。又雷鸣时常塞儿耳，并作余细声以乱之。

　　惊痫当按图灸之，摩膏，不可大下。何者？惊痫心气不定，下之内虚，则甚难治。凡诸痫正发，手足掣缩，慎不可捉持之，捉之则令曲突不随也。

　　卷之四十五　小儿杂病诸候一（凡二十九论）

　　十一、风痫候

　　风痫者，由乳养失理，血气不和，风邪所中；或衣浓汗出，腠理开，风因而入。初得之时，先屈指如数，乃发掣缩是也。当与 心汤。

　　又病先身热，螈 惊啼叫唤，而后发痫，脉浮者，为阳痫，内在六腑，外在肌肤，犹易治。病先身冷，不惊 ，不啼唤，乃成病，发时脉沉者，为阴痫，内在五脏，外在骨髓，极者难治。

　　病发时，身软时醒者，谓之痫，身强直反张如弓，不时醒者，谓之痉。

　　诊其心脉满大，痫 筋挛；肝脉小急，亦痫 筋挛。尺寸脉俱浮，直上直下，此为督脉，腰背强直，不得俯仰。小儿风痫，三部脉紧急，其痫可治。小儿脉多似雀斗，要以三部脉为主，若紧者，必风痫。

　　凡诸痫发，手足掣缩，慎勿捉持之，捉则令曲突不随也。

　　卷之四十五　小儿杂病诸候一（凡二十九论）

　　十二、发痫瘥后更发候

　　痫发之状，或口眼相引，或目睛上摇，或手足螈 ，或背脊强直，或头项反折，或屈指如数，皆由当风取凉，乳哺失节之所为。其瘥之后而更发者，是余势未尽，小儿血气软弱，或因乳食不节，或风冷不调，或更惊动，因而重发。如此者，多成常疹。凡诸痫正发，手足掣缩，慎勿捉持之，捉则令曲突不随也。

　　卷之四十五　小儿杂病诸候一（凡二十九论）

　　十三、伤寒候

　　伤寒者，冬时严寒，而人触冒之，寒气入腠理，搏于血气，则发寒热，头痛体疼，谓之伤寒。又春时应暖而反寒，此非其时有其气，伤人即发病，谓之时行伤寒者。小儿不能触冒寒气，而病伤寒者，多由大人解脱之时久，故令寒气伤之，是以小儿亦病之。

　　诊其脉来，一投而止者，便是得病一日，假令六投而止者，便是得病六日。其脉来洪者易治，细微者难治也。

　　卷之四十五　小儿杂病诸候一（凡二十九论）

　　十四、伤寒解肌发汗候

　　伤寒，是寒气客于皮肤，寒从外搏于血气，腠理闭密，冷气在内，不得外泄，蕴积生热，故头痛、壮热、体疼。所以须解其肌肤，令腠理开，津液为汗，发泄其气，则热歇。

　　凡伤寒，无问长幼男女，于春夏宜发汗。又脉浮大宜发汗，所以然者，病在表故也。

　　卷之四十五　小儿杂病诸候一（凡二十九论）

　　十五、伤寒挟实壮热候

　　伤寒，是寒气客于皮肤，搏于血气，腠理闭密，气不宣泄，蕴积生热，故头痛、体疼而壮热。其人本脏气实者，则寒气与实气相搏，而壮热者，谓之挟实。实者有二种，有冷有热，其热实，粪黄而臭；其冷实，食不消，粪白而酸气，比候知之。其内虽有冷热之殊，外皮肤皆壮热也。

　　卷之四十五　小儿杂病诸候一（凡二十九论）

　　十六、伤寒兼惊候

　　伤寒，是寒气客于皮肤，搏于血气，使腠理闭密，气不宣泄，蕴积生热，故头痛、体疼而壮热也。其兼惊者，是热乘心，心主血脉，小儿血气软弱，心神易动，为热所乘，故发惊。惊不止，则变惊痫也。

　　卷之四十五　小儿杂病诸候一（凡二十九论）

　　十七、伤寒大小便不通候

　　伤寒，是寒气客于皮肤，搏于血气，使腠理闭密，不宣泄，蕴积生热，故头痛、体疼而壮热。其大小便不通，是寒搏于气而生热，热流入大小肠，故涩结不通。凡大小便不通，则内热不歇，或干呕，或言语。而气还逆上，则心腹胀满也。

　　卷之四十五　小儿杂病诸候一（凡二十九论）

　　十八、伤寒腹满候

　　伤寒，是寒气客于皮肤，搏于血气，使腠理闭密，气不宣泄，蕴积生热，故头痛、体疼而壮热。其腹满者，是热入腹，传于脏，脏气结聚，故令腹满。若挟毒者，则腹满、心烦、

　　卷之四十五　小儿杂病诸候一（凡二十九论）

　　十九、伤寒咽喉痛候

　　伤寒，是寒气客于皮肤，搏于血气，使腠理闭密，气不宣泄，蕴积生热，故头痛、体疼、壮热。其咽喉痛者，是心胸热盛，气上冲于咽喉，故令痛。若挟毒，则喉痛结肿，水浆不入，毒还入心，烦闷者死。

　　卷之四十五　小儿杂病诸候一（凡二十九论）

　　二十、伤寒嗽候

　　伤寒，是寒气客于皮肤，搏于血气，使腠理闭密，气不宣泄，蕴积生热，故头痛、体疼而壮热。其嗽者，邪在肺。肺候身之皮毛而主气，伤寒邪气先客皮肤，随气入肺，故令嗽。

　　重者，有脓血也。

　　卷之四十五　小儿杂病诸候一（凡二十九论）

　　二十一、伤寒后嗽候

　　伤寒，是寒气客于皮肤，搏于血气，使腠理闭密，气不宣泄，蕴积生热，故头痛、壮热、体疼也。瘥后而犹嗽者，是邪气犹停在肺未尽也。寒之伤人，先客皮毛。皮毛肺之候，肺主气，寒搏肺气，入五脏六腑，故表里俱热。热退之后，肺尚未和，邪犹未尽，邪随气入肺，与肺气相搏，故伤寒后犹病嗽也。

　　卷之四十五　小儿杂病诸候一（凡二十九论）

　　二十二、伤寒汗出候

　　伤寒者，是寒气客于皮肤，搏于血气，使腠理闭密，气不宣泄，蕴积生热，故头痛、体疼、壮热也。而汗出者，阳虚受邪，邪搏于气，故发热；阴气又虚，邪又乘于阴，阴阳俱虚，不能制其津液，所以伤寒而汗出也。

　　卷之四十五　小儿杂病诸候一（凡二十九论）

　　二十三、伤寒余热往来候

　　伤寒，是寒气客于皮肤，搏于血气，腠理闭密，气不宣泄，蕴积生热，使头痛、体疼而壮热也。其余热往来者，是邪气与正气交争。正气胜，则邪气却散，故寒热俱歇；若邪气未尽者，时干于正气，正气为邪气所干，则壅痞还热，故余热往来不已也。

　　卷之四十五　小儿杂病诸候一（凡二十九论）

　　二十四、伤寒已得下后热不除候

　　伤寒，是寒气客于皮肤，搏于血气，使腠理闭密，不得宣泄，蕴积生热，故头痛、体疼而壮热也。若四五日后，热归入里，则宜下之。得利后，热犹不除者，余热未尽故。其状：肉常温温而热也。

　　卷之四十五　小儿杂病诸候一（凡二十九论）

　　二十五、伤寒呕候

　　伤寒，是寒气客于皮肤，搏于血气，腠理闭密，气不宣泄，蕴积生热，故头痛、体疼而壮热。其呕者，是胃气虚，热乘虚入胃，胃得热则气逆，故呕也。

　　卷之四十五　小儿杂病诸候一（凡二十九论）

　　二十六、伤寒热渴候

　　伤寒，是寒气客于皮肤，搏于血气，腠理闭密，气不宣泄，蕴积生热，故头痛、体疼而壮热。其渴者，是热入脏，脏得热则津液竭燥，故令渴也。

　　卷之四十五　小儿杂病诸候一（凡二十九论）

　　二十七、伤寒口内生疮候

　　伤寒，是寒气客于皮肤，搏于血气，腠理闭密，气不宣泄，蕴积生热，故头痛、体疼而壮热。其口生疮，热毒瓦斯在脏，上冲胸膈，气发于口，故生疮也。

　　卷之四十五　小儿杂病诸候一（凡二十九论）

