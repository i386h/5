<!-- { "loadSidebar": true } -->
　　二十八、伤寒鼻衄候

　　伤寒，是寒气客于皮肤，搏于血气，腠理闭密，气不得宣泄，蕴积毒瓦斯，故头痛、体疼而壮热。其鼻衄，是热搏于气，而乘于血也。肺候身之皮毛，其气开窍于鼻。蕴寒先客皮肤，搏于气而成热，热乘于血，血得热而妄行，发从鼻出者，名鼻衄也。

　　凡候热病而应衄者，其人壮热，频发汗，汗不出，或未及发汗，而鼻燥喘息，鼻气鸣即衄。凡衄，小儿止一升数合，则热因之得歇；若一升二升者，死。

　　卷之四十五　小儿杂病诸候一（凡二十九论）

　　二十九、伤寒后下利候

　　伤寒，是寒气客于皮肤，搏于血气，使腠理闭密，气不宣泄，蕴积毒瓦斯，头痛、体疼而壮热也。其热歇后而利者，是热从表入里故也。表热虽得解，而里热犹停肠胃，与水谷相并，肠胃虚则泄利。其状，利色黄。若壮热不止，则变为血利。若重遇冷，则冷热相加，则变赤白泻利也。

　　卷之四十六　小儿杂病诸候二（凡三十四论）

　　三十、时气病候

　　时气病者，是四时之间，忽有非节之气，如春时应暖而反寒，夏时应热而反冷，秋时应凉而反热，冬时应寒而反温。其气伤人，为病亦头痛、壮热，大体与伤寒相似，无问长幼，其病形证略同。言此时通行此气，故名时气。世亦呼为天行。

　　卷之四十六　小儿杂病诸候二（凡三十四论）

　　三十一、天行病发黄候

　　四时之间，忽有非节之气伤人，谓之天行。大体似伤寒，亦头痛壮热。其热入于脾胃，停滞则发黄也。脾与胃合，俱象土，其色黄，而候于肌肉。热气蕴积，其色蒸发于外，故发

　　卷之四十六　小儿杂病诸候二（凡三十四论）

　　三十二、时气腹满候

　　时气之病，是四时之间，忽有非节之气伤人，其病状似伤寒，亦头痛壮热也。而腹满者，是热入腹，与脏气相搏，气痞涩在内，故令腹满。若毒而满者，毒瓦斯乘心，烦懊者死。

　　卷之四十六　小儿杂病诸候二（凡三十四论）

　　三十三、时气病结热候

　　时气之病，是四时之间，忽有非节之气伤人，其病状似伤寒，亦头痛壮热。热入腹内，与腑脏之气相结，谓之结热。热则大小肠痞涩，大小便难而苦烦热是也。

　　卷之四十六　小儿杂病诸候二（凡三十四论）

　　三十四、败时气病候

　　时气之病，是四时之间，忽有非节之气伤人，其病状似伤寒，亦头痛壮热。若施治早晚失时，投药不与病相会，致令病连滞不已，乍瘥乍剧，或寒或热，败坏之证，无常是也。

　　卷之四十六　小儿杂病诸候二（凡三十四论）

　　三十五、时气病兼疟候

　　时气之病，是四时之间，忽有非节之气伤人，其病状似伤寒，亦头痛壮热。而又兼疟者，是日数未满，本常壮热，而邪不退，或乘于阴，或乘于阳。其乘于阳，阳争则热；其乘于阴，阴争则寒。阴阳之气为邪所并，互相乘加，故发寒热成疟也。

　　卷之四十六　小儿杂病诸候二（凡三十四论）

　　三十六、时气病得吐下后犹热候

　　时气之病，是四时之间，忽有非节之气伤人，其病似伤寒，亦头痛壮热。而得吐下之后，壮热犹不歇者，是肠胃宿虚，而又吐利，则为重虚，其热乘虚而入里，则表里俱热，停滞不歇，故虽吐下而犹热也。

　　卷之四十六　小儿杂病诸候二（凡三十四论）

　　三十七、时气病后不嗜食面青候

　　时气之病，是四时之间，忽有非节之气伤人，客于肌肤，与血气相搏，故头痛壮热。热歇之后，不嗜食而面青者，是胃内余热未尽，气满，故不嗜食也。诸阳之气，俱上荣于面，阳虚未复，本带风邪，风邪挟冷，冷搏于血气，故令面青也。

　　卷之四十六　小儿杂病诸候二（凡三十四论）

　　三十八、时气病发复候

　　时气之病发复者，是四时之间，忽有非节之气伤人，客于肌肤，搏于血气，蕴积则变壮热头痛。热退之后，气血未和，腑脏热势未尽，或起早劳动，或饮食不节，故其病重发，谓之复也。然发复多重于初病者，血气已虚，重伤故也。

　　卷之四十六　小儿杂病诸候二（凡三十四论）

　　三十九、温病候

　　温病者，是冬时严寒，人有触冒之，寒气入肌肉，当时不即发，至春得暖气而发，则头痛壮热，谓之温病。又冬时应寒而反暖，其气伤人即发，亦使人头痛壮热，谓之冬温病。凡邪之伤人，皆由触冒，所以感之。小儿虽不能触冒，其乳母抱持解脱，不避风邪冷热之气，所以感病也。

　　卷之四十六　小儿杂病诸候二（凡三十四论）

　　四十、温病下利候

　　温病者，是冬时严寒，人有触冒之，寒气入肌肉，当时不即发，至春成病，得暖气而发，则头痛壮热，谓之温病。又冬时应寒而反温，其气伤人，即发成病，使人头痛壮热，谓之冬温病也。其下利者，是肠胃宿虚，而感于温热之病，热气入于肠胃，与水谷相搏，肠虚则泄，故下利也。

　　卷之四十六　小儿杂病诸候二（凡三十四论）

　　四十一、温病鼻衄候

　　温病者，是冬时严寒，人有触冒之，寒气入肌肉，当时不即发，至春得暖气而发，则头痛壮热，谓之温病。又冬时应寒而反温，其气伤人，即发成病，谓之冬温病，并皆头痛壮热。其鼻衄者，热乘于气，而入血也。肺候身之皮毛，主于气，开窍于鼻。温病则邪先客皮肤，而搏于气，结聚成热，热乘于血，血得热则流散，发从鼻出者，为衄也。

　　凡候热病鼻欲衄，其数发汗，汗不出，或初染病已来都不汗，而鼻燥喘息，鼻气有声，如此者，必衄也。小儿衄，止至一升数合，热因得歇；若至一斗数升，则死矣。

　　卷之四十六　小儿杂病诸候二（凡三十四论）

　　四十二、温病结胸候

　　温病是冬时严寒，人有触冒之，寒气入肌肉，当时不即发，至春得暖气而发，则头痛壮热，谓之温病。又冬时应寒而反温，其气伤人，即发成病，谓之冬温病，并皆头痛壮热。凡温热之病，四五日之后，热入里，内热腹满者，宜下之。若热未入里，而下之早者，里虚气逆，热结胸上，则胸痞满短气，谓之结胸也。

　　卷之四十六　小儿杂病诸候二（凡三十四论）

　　四十三、患斑毒病候

　　斑毒之病，是热气入胃，而胃主肌肉，其热挟毒，蕴积于胃，毒瓦斯熏发于肌肉。状如蚊蚤所啮，赤斑起，周匝遍体。此病或者伤寒，或时气，或温病，皆由热不时歇，故热入胃，变成毒，乃发斑也。凡发赤斑者，十生一死，黑者，十死一生。

　　卷之四十六　小儿杂病诸候二（凡三十四论）

　　四十四、黄病候

　　黄病者，是热入脾胃，热气蕴积，与谷气相搏，蒸发于外，故皮肤悉黄，眼亦黄。脾与胃合，俱象土，候肌肉，其色黄，故脾胃内热积蒸发，令肌肤黄。此或者伤寒，或时行，或温病，皆由热不时解，所以入胃也。

　　凡发黄而下利、心腹满者，死。诊其脉沉细者，死。

　　又有百日半岁小儿，非关伤寒、温病，而身微黄者，亦是胃热，慎不可灸也。灸之则热甚。此是将息过度所为，微薄其衣，数与除热粉散，粉之自歇，不得妄与汤药及灸也。

　　卷之四十六　小儿杂病诸候二（凡三十四论）

　　四十五、黄胆病候

　　黄胆之病，由脾胃气实，而外有温气乘之，变生热。脾与胃合，候肌肉，俱象土，其色黄。胃为水谷之海，热搏水谷气，蕴积成黄。蒸发于外，身疼膊背强，大小便涩，皮肤、面目、齿爪皆黄，小便如屋尘色，着物皆黄是也。小便宣利者，易治；若心腹满，小便涩者，多难治也。不渴者易治，渴者难治。脉沉细而腹满者，死也。

　　卷之四十六　小儿杂病诸候二（凡三十四论）

　　四十六、胎疸候

　　小儿在胎，其母脏气有热，熏蒸于胎，到生下小儿体皆黄，谓之胎疸也。

　　卷之四十六　小儿杂病诸候二（凡三十四论）

　　四十七、疟病候

　　疟病者，由夏伤于暑，客于皮肤，至秋因劳动血气，腠理虚而邪乘之，动前暑热，正邪相击，阴阳交争，阳盛则热，阴盛则寒。阴阳更盛更虚，故发寒热；阴阳相离，则寒热俱歇。若邪动气至，交争复发，故疟休作有时。

　　其发时节渐晏者，此由邪客于风府，循膂而下，卫气一日一夜常大会于风府，其明日日下一节，故其作日晏。其发早者，卫气之行风府，日下一节，二十一日下至尾 ，二十二日入脊内，上注于伏冲之脉，其气上行九日，出于缺盆之内，其气既上，故其病发更早。

　　其间日发者，由邪气内薄五脏，横连募原，其道远，其气深，其行迟，不能日作，故间日蓄积乃发也。

　　小儿未能触冒于暑，而亦病疟者，是乳母抱持解脱，不避风者也。

　　卷之四十六　小儿杂病诸候二（凡三十四论）

　　四十八、疟后余热候

　　夫风邪所伤，是客于皮肤，而痰饮渍于脏腑，致令血气不和，阴阳交争。若真气胜，则邪气退。邪气未尽，故发疟也。邪气虽退，气血上虚，邪气干于真气，脏腑壅痞，热气未散，故余热往来也。

　　卷之四十六　小儿杂病诸候二（凡三十四论）

　　四十九、患疟后胁内结硬候

　　疟是夏伤于暑，热客于皮肤，至秋复为风邪所折，阴阳交争，故发寒热。其病正发，寒热交争之时，热气乘脏，脏则燥而渴，渴而引饮，饮停成癖，结于胁下，故瘥后胁内结硬也

　　卷之四十六　小儿杂病诸候二（凡三十四论）

　　五十、疟后内热渴引饮候

　　疟病者，是夏伤于暑，热客于皮肤，至秋复为风邪所折，阴阳交争，故发寒热成疟。凡疟发欲解则汗，汗则津液减耗。又热乘于脏，脏虚燥。其疟瘥之后，腑脏未和，津液未复，故内犹热渴而引饮也。若引饮不止，小便涩者，则变成癖也。

　　卷之四十六　小儿杂病诸候二（凡三十四论）

　　五十一、寒热往来候

　　风邪外客于皮肤，内而痰饮渍于腑脏，致令血气不和，阴阳更相乘克，阳胜则热，阴胜则寒。阴阳之气，为邪所乘，邪与正相干，阴阳交争，时发时止，则寒热往来也。

　　卷之四十六　小儿杂病诸候二（凡三十四论）

　　五十二、寒热往来五脏烦满候

　　风邪外客于皮肤，内而痰饮渍于腑脏，致令血气不和，阴阳交争，故寒热往来。而热乘五脏，气积不泄，故寒热往来而五脏烦满。

　　卷之四十六　小儿杂病诸候二（凡三十四论）

　　五十三、寒热往来腹痛候

