<!-- { "loadSidebar": true } -->
　　风邪外客于皮肤，内而痰饮渍于腑脏，血气不和，则阴阳交争，故寒热往来。而脏虚本挟宿寒，邪入于脏，与寒相搏，而击于脏气，故寒热往来而腹痛也。

　　卷之四十六　小儿杂病诸候二（凡三十四论）

　　五十四、寒热结实候

　　外为风邪客于皮肤，内而痰饮渍于腑脏，使血气不和，阴阳交争，则发寒热。而脏气本实，复为寒热所乘，则积气在内，使人胸胁心腹烦热而满，大便苦难，小便亦涩，是为寒热结实。

　　卷之四十六　小儿杂病诸候二（凡三十四论）

　　五十五、寒热往来食不消候

　　风邪外客于皮肤，内有痰饮渍于腑脏，使血气不和，阴阳交争，则寒热往来。其脾胃之气，宿挟虚冷，表虽寒热，而内冷发动。故食不消也。

　　卷之四十六　小儿杂病诸候二（凡三十四论）

　　五十六、寒热往来能食不生肌肉候

　　风邪外客于皮肤，内而痰饮渍于腑脏，使血气不和，阴阳交争，故发寒热往来。胃气挟热，热则消谷，谷消则引食，阴阳交争，为血气不和；血气不和，则不能充养身体。故寒热往来，虽能食而不生肌肉也。

　　卷之四十六　小儿杂病诸候二（凡三十四论）

　　五十七、胃中有热候

　　小儿血气俱盛者，则腑皆实，故胃中生热。其状：大便则黄，四肢壮，翕然体热者

　　卷之四十六　小儿杂病诸候二（凡三十四论）

　　五十八、热烦候

　　小儿脏腑实，血气盛者，表里俱热，则苦烦躁不安，皮肤壮热也。

　　卷之四十六　小儿杂病诸候二（凡三十四论）

　　五十九、热渴候

　　小儿血气盛者，则腑脏生热，热则脏燥，故令渴。

　　卷之四十六　小儿杂病诸候二（凡三十四论）

　　六十、中客忤候

　　小儿中客忤者，是小儿神气软弱，忽有非常之物，或未经识见之人触之，与鬼神气相忤而发病，谓之客忤也，亦名中客，又名中人。其状：吐下青黄白色，水谷解离，腹痛反倒夭矫，面变易五色。其状似痫，但眼不上摇耳，其脉弦急数者是也。若失时不治，久则难治。

　　若乳母饮酒过度，醉及房劳喘后乳者，最剧，能杀儿也。

　　卷之四十六　小儿杂病诸候二（凡三十四论）

　　六十一、为鬼所持候

　　小儿神气软弱，精爽微羸，而神魂被鬼所持录。其状：不觉有余疾，直尔萎黄，多大啼唤，口气常臭是也。

　　卷之四十六　小儿杂病诸候二（凡三十四论）

　　六十二、卒死候

　　小儿卒死者，是三虚而遇贼风，故无病仓卒而死也。三虚者，乘年之衰一也，逢月之空二也，失时之和三也。有人因此三虚，复为贼风所伤，使阴气偏竭于内，阳气阻隔于外，而壅闭，阴阳不通，故暴绝而死也。若腑脏未竭，良久乃苏；亦有兼挟鬼神气者，皆有顷邪退乃生也。

　　凡中客忤及中恶卒死，而邪气不尽，停滞心腹，久乃发动，多发成注也。

　　卷之四十六　小儿杂病诸候二（凡三十四论）

　　六十三、中恶候

　　小儿中恶者，是鬼邪之气卒中于人也。无问大小，若阴阳顺理，荣卫平和，神守则强，邪不干正。若精气衰弱，则鬼毒恶气中之。其状：先无他病，卒然心腹刺痛，闷乱欲死是也凡中恶腹大而满，脉紧大而浮者死，紧细而微者生。余势不尽，停滞脏腑之间，更发后，变为注也。

　　卷之四十七　小儿杂病诸候三（凡四十五论）

　　六十四、注候

　　注之言住也，谓之风邪鬼气留人身内也。人无问大小，若血气虚衰，则阴阳失守，风邪鬼气因而客之，留在肌肉之间，连滞腑脏之内。或皮肤掣动，游易无常，或心腹刺痛，或体热皮肿，沉滞至死。死又注易傍人，故为注也。

　　小儿不能触冒风邪，多因乳母解脱之时，不避温凉暑湿，或抱持出入，早晚其神魂软弱，而为鬼气所伤，故病也。

　　卷之四十七　小儿杂病诸候三（凡四十五论）

　　六十五、尸注候

　　尸注者，是五尸之中一尸注也。人无问大小，腹内皆有尸虫，尸虫为性忌恶，多接引外邪，共为患害。小儿血气衰弱者，精神亦羸，故尸注因而为病。其状沉默，不的知病处，或寒热淋沥，涉引岁月，遂至于死。死又注易傍人，故名之为尸注也。

　　卷之四十七　小儿杂病诸候三（凡四十五论）

　　六十六、蛊注候

　　人聚虫蛇杂类，以器皿盛之，令相啖食，余一存者，即名为蛊，能变化。或随饮食入腹，食人五脏。小儿有中者，病状与大人、老子无异，则心腹刺痛，懊闷。急者即死，缓者涉历岁月，渐深羸困，食心脏尽，痢血，心脏烂乃至死。死又注易蛊人，故为蛊注也。

　　卷之四十七　小儿杂病诸候三（凡四十五论）

　　六十七、阴肿候

　　足少阴为肾之经，其气下通于阴。小儿有少阴之经虚而受风邪者，邪气冲于阴，与血气相搏结，则阴肿也。

　　卷之四十七　小儿杂病诸候三（凡四十五论）

　　六十八、腹胀候

　　腹胀，是冷气客于脏故也。小儿腑脏嫩弱，有风冷邪气客之，搏于脏气，则令腹胀。若脾虚，冷移入于胃，食则不消。若肠虚，冷气乘之，则变下痢。

　　卷之四十七　小儿杂病诸候三（凡四十五论）

　　六十九、霍乱候

　　霍乱者，阴阳清浊二气相干，谓之气乱，气乱于肠胃之间，为霍乱也。小儿肠胃嫩弱，因解脱逢风冷，乳哺不消，而变吐痢也。或乳母触冒风冷，食饮生冷物，皆冷气流入乳，令乳变败，儿若饮之，亦成霍乱吐痢。皆是触犯腑脏，使清浊之气相干，故霍乱也。挟风而络实者，则身发热，头痛体疼，而复吐痢。

　　凡小儿霍乱，皆须暂断乳，亦以药与乳母服，令血气调适，乳汁温和故也。小儿吐痢不止，血气变乱，即发惊痫也。

　　卷之四十七　小儿杂病诸候三（凡四十五论）

　　七十、吐痢候

　　吐痢者，由肠虚而胃气逆故也。小儿有解脱，而风冷入肠胃，肠胃虚则泄痢，胃气逆则呕吐。此大体与霍乱相似而小轻，不剧闷顿，故直云吐痢，亦不呼为霍乱也。

　　卷之四十七　小儿杂病诸候三（凡四十五论）

　　七十一、服汤中毒毒瓦斯吐下候

　　春夏以汤下小儿，其肠胃脆嫩，不胜药势，遂吐下不止；药气熏脏腑，乃烦懊顿乏者，谓此为中毒，毒瓦斯吐下也。

　　卷之四十七　小儿杂病诸候三（凡四十五论）

　　七十二、呕吐逆候

　　儿啼未定，气息未调，乳母匆遽以乳饮之，其气尚逆，乳不得下，停滞胸膈，则胸满气急，令儿呕逆变吐。

　　又，乳母将息取冷，冷气入乳，乳变坏，不捻除之，仍以饮儿，冷乳入腹，与胃气相逆，则腹胀痛，气息喘急，亦令呕吐。

　　又，解脱换易衣裳及洗浴，露儿身体，不避风冷，风冷因客肤腠，搏血气则热，入于胃，则腹胀痛而呕逆吐也。凡如此，风冷变坏之乳，非直令呕吐，肠虚冷入于大肠，则为痢也

　　卷之四十七　小儿杂病诸候三（凡四十五论）

　　七十三、哕候

　　小儿哕，由哺乳冷，冷气入胃，与胃气相逆，冷折胃气不通，则令哕也。

　　卷之四十七　小儿杂病诸候三（凡四十五论）

　　七十四、吐血候

　　小儿吐血者，是有热气盛而血虚，热乘于血，血性得热则流散妄行，气逆即血随气上，

　　卷之四十七　小儿杂病诸候三（凡四十五论）

　　七十五、难乳候

　　凡小儿初生，看产人见儿出，急以手料拭儿口，无令恶血得入儿口，则儿腹内调和，无有疾病；若料拭不及时，则恶血秽露儿咽入腹，令心腹痞满短气，儿不能饮乳，谓之难乳。

　　又云：儿在胎之时，母取冷过度，冷气入胞，令儿着冷，至儿生出，则喜腹痛，不肯饮乳，此则胎寒，亦名难乳也。

　　卷之四十七　小儿杂病诸候三（凡四十五论）

　　七十六、吐候

　　小儿吐 者，由乳哺冷热不调故也。儿乳哺不调，则停积胸膈，因更饮乳哺，前后相触，气不得宣流，故吐 出。诊其脉浮者，无苦也。

　　卷之四十七　小儿杂病诸候三（凡四十五论）

　　七十七、百病候

　　小儿百病者，由将养乖节，或犯寒温，乳哺失时，乍伤饥饱，致令血气不理，肠胃不调，或欲发惊痫，或欲成伏热。小儿气血脆弱，病易动变，证候百端，故谓之百病也。若见其微证，即便治之，使不成众病；治之若晚，其病则成。

　　凡诸病，至于困者，汗出如珠，着身不流者，死也。病如胸陷者，其口唇干，目上反，口中气出冷，足与头相柱卧，不举手足，四肢垂，其卧正直如缚得，其掌中冷，至十日必死

　　卷之四十七　小儿杂病诸候三（凡四十五论）

　　七十八、头身喜汗出候

　　小儿有血气未实者，肤腠则疏。若浓衣温卧，腑脏生热，蒸发腠理，津液泄越，故令头

　　卷之四十七　小儿杂病诸候三（凡四十五论）

　　七十九、盗汗候

　　盗汗者，眠睡而汗自出也。小儿阴阳之气嫩弱，腠理易开，若将养过温，因睡卧阴阳气交，津液发泄，而汗自出也。

　　卷之四十七　小儿杂病诸候三（凡四十五论）

　　八十、痰候

　　痰者，水饮停积胸膈之间，结聚痰也。小儿饮乳，因冷热不调，停积胸膈之间，结聚成痰。痰多，则令儿饮乳不下，吐涎沫，变结而微壮热也；痰实，壮热不止，则发惊痫。

　　卷之四十七　小儿杂病诸候三（凡四十五论）

　　八十一、胸膈有寒候

　　三焦不调，则寒气独留，膈上不通，则令儿乳哺不得消下，噫气酸臭，胸膈痞满，甚则气息喘急。

　　卷之四十七　小儿杂病诸候三（凡四十五论）

　　八十二、瘕癖结候

　　五脏不和，三焦不调，有寒冷之气客之，则令乳哺不消化，结聚成 瘕癖结也。其状：按之不动，有形 者，症也；推之浮移者，瘕也；其弦急牢强，或在左，或在右，癖也。皆由冷气、痰水、食饮结聚所成，故云 瘕癖结也。

　　卷之四十七　小儿杂病诸候三（凡四十五论）

　　八十三、痞结候

　　否者，塞也。小儿胸膈热实，腹内有留饮，致令荣卫痞塞，腑脏之气不宣通。其病，腹纳气结胀满，或时壮热是也。

　　卷之四十七　小儿杂病诸候三（凡四十五论）

　　八十四、宿食不消候

　　小儿宿食不消者，脾胃冷故也。小儿乳哺饮食，取冷过度，冷气积于脾胃，脾胃则冷。

　　胃为水谷之海，脾气磨而消之，胃气和调，则乳哺消化。若伤于冷，则宿食不消。诊其三部脉沉者，乳不消也。

