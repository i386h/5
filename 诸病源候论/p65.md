<!-- { "loadSidebar": true } -->
　　卷之四十七　小儿杂病诸候三（凡四十五论）

　　八十五、伤饱候

　　小儿食不可过饱，饱则伤脾，脾伤不能磨消于食，令小儿四肢沉重，身体苦热，面黄腹大是也。

　　卷之四十七　小儿杂病诸候三（凡四十五论）

　　八十六、食不知饱候

　　小儿有嗜食，食已仍不知饱足，又不生肌肉。其亦腹大，其大便数而多泄，亦呼为豁泄，此肠胃不守故也。

　　卷之四十七　小儿杂病诸候三（凡四十五论）

　　八十七、哺露候

　　小儿乳哺不调，伤于脾胃，脾胃衰弱，不能饮食，血气减损，不荣肌肉，而柴辟羸露，其腑脏之不宣，则吸吸苦热，谓之哺露也。

　　卷之四十七　小儿杂病诸候三（凡四十五论）

　　八十八、大腹疔奚候

　　小儿疔奚病者，由哺食过度，而脾胃尚弱，不能磨消故也。哺食不消，则水谷之精减损，无以荣其气血，致肌肉消瘠。其病腹大颈小，黄瘦是也。若久不瘥，则变成谷症。

　　伤饱，一名哺露，一名疔奚，三种大体相似，轻重立名也。

　　卷之四十七　小儿杂病诸候三（凡四十五论）

　　八十九、洞泄下痢候

　　春伤于风，夏为洞泄。小儿有春时解脱衣服，为风冷所伤，藏在肌肉，至夏因饮食居处不调，又被风冷入于肠胃，先后重沓，为风邪所乘，则下痢也。其冷气盛，痢甚为洞泄，洞泄不止，为注下也。凡注下不止者，多变惊痫。所以然者，本挟风邪，因痢脏虚，风邪乘之故也。亦变眼痛生障，下焦偏冷，热结上焦，熏于肝故也。

　　卷之四十七　小儿杂病诸候三（凡四十五论）

　　九十、痢后虚羸候

　　肠胃虚弱，受风冷则下痢。利断之后，脾胃尚虚，谷气犹少，不能荣血气，故虚羸也。

　　卷之四十七　小儿杂病诸候三（凡四十五论）

　　九十一、赤白滞下候

　　小儿体本挟热，忽为寒所折，气血不调，大肠虚弱者，则冷热俱乘之。热搏血，渗肠间，其利则赤；冷搏肠，津液凝，其痢则白。冷热相交，血滞相杂，肠虚者泄，故为赤白滞下

　　卷之四十七　小儿杂病诸候三（凡四十五论）

　　九十二、赤痢候

　　小儿有挟客热，客热入于经络，而血得热则流散，渗入大肠，肠虚则泄，故为赤痢也。

　　卷之四十七　小儿杂病诸候三（凡四十五论）

　　九十三、热痢候

　　小儿本挟虚热，而为风所乘，风热俱入于大肠，而痢为热。是水谷痢而色黄者，为热痢

　　卷之四十七　小儿杂病诸候三（凡四十五论）

　　九十四、冷痢候

　　小儿肠胃虚，或解脱遇冷，或饮食伤冷，冷气入于肠胃而痢，其色白，是为冷痢也。冷

　　卷之四十七　小儿杂病诸候三（凡四十五论）

　　九十五、冷热痢候

　　小儿先因饮食，有冷气在肠胃之间，而复为热气所伤，而肠胃宿虚，故受于热；冷热相交，而变下痢，乍黄乍白，或水或谷，是为冷热痢也。

　　卷之四十七　小儿杂病诸候三（凡四十五论）

　　九十六、卒痢候

　　小儿卒痢者，由肠胃虚，暴为冷热之气所伤，而为卒痢。热则色黄赤，冷则色青白，若冷热相交，则变为赤白滞痢也。

　　卷之四十七　小儿杂病诸候三（凡四十五论）

　　九十七、久痢候

　　春伤于风，至夏为洞泄。小儿春时解脱，为风所伤，藏在肌肉，至夏因为水谷痢，经久连滞不瘥也。

　　凡水谷痢久，肠胃虚，易为冷热。得冷则变白脓，得热则变赤血，若冷热相加，则赤白相杂。痢久则变肿满，亦变病 ，亦令呕哕，皆由痢久脾胃虚所为也。

　　卷之四十七　小儿杂病诸候三（凡四十五论）

　　九十八、重下痢候

　　重下痢者，此是赤白滞下，利而挟热多者，热结肛门，痢不时下，而久KT 气，谓之重下痢也。

　　卷之四十七　小儿杂病诸候三（凡四十五论）

　　九十九、痢如膏血候

　　此是赤痢肠虚极，肠间脂与血俱下，故谓痢如膏血也。

　　卷之四十七　小儿杂病诸候三（凡四十五论）

　　一百、蛊毒痢候

　　岁时寒暑不调，而有毒疠之气，小儿解脱，为其所伤，邪与血气相搏，入于肠胃，毒瓦斯蕴积，值大肠虚者，则变痢血。其痢状，血色蕴瘀如鸡鸭肝片，随痢下。此是毒瓦斯盛热，食于人脏，状如中蛊，故谓之蛊毒痢也。

　　卷之四十七　小儿杂病诸候三（凡四十五论）

　　一百一、痢兼渴候

　　此是水谷痢，津液枯竭，腑脏虚燥则引饮。若小便快者，痢断渴则止。若小便涩，水不行于小肠，渗入肠胃，渴亦不止，痢亦不断。凡如此者，皆身体浮肿，脾气弱，不能克水故也。亦必眼痛生障。小儿上焦本热，今又痢，下焦虚，上焦热气转盛，热气熏肝故也。

　　卷之四十七　小儿杂病诸候三（凡四十五论）

　　一百二、被候

　　小儿所以有 病者，妇人怀娠，有恶神导其腹中胎，妒嫉而制伏他小儿令病也。妊娠妇人，不必悉能制 ，人时有此耳。 之为疾，喜微微下，寒热有去来，毫毛发不悦，是其证也。

　　卷之四十七　小儿杂病诸候三（凡四十五论）

　　一百三、惊啼候

　　小儿惊啼者，是于眠睡里忽然而惊觉也。由风热邪气乘于心，则心脏生热，精神不定，故卧不安，则惊而啼也。

　　卷之四十七　小儿杂病诸候三（凡四十五论）

　　一百四、夜啼候

　　小儿夜啼者，脏冷故也。夜阴气盛，与冷相搏则冷动，冷动与脏气相并，或烦或痛，故令小儿夜啼也。然亦有犯触禁忌，亦令儿夜啼，则可法术断之。

　　卷之四十七　小儿杂病诸候三（凡四十五论）

　　一百五、啼候

　　小儿在胎时，其母将养伤于风冷，邪气入胞，伤儿脏腑。故儿生之后，邪犹在儿腹内，邪动与正气相搏则腹痛，故儿 张蹙气而啼。

　　卷之四十七　小儿杂病诸候三（凡四十五论）

　　一百六、胎寒候

　　小儿在胎时，其母将养取冷过度，冷气入胞，伤儿肠胃。故儿生之后，冷气犹在肠胃之间。其状，儿肠胃冷，不能消乳哺，或腹胀，或时谷痢，令儿颜色素 、时啼者，是胎寒故也。

　　卷之四十七　小儿杂病诸候三（凡四十五论）

　　一百七、腹痛候

　　小儿腹痛，多由冷热不调，冷热之气，与脏腑相击，故痛也。其热而痛者，则面赤，或壮热，四肢烦，手足心热是也；冷而痛者，面色或青或白，甚者乃至面黑，唇口、爪皆青是

　　卷之四十七　小儿杂病诸候三（凡四十五论）

　　一百八、心腹痛候

　　小儿心腹痛者，肠胃宿挟冷，又暴为寒气所加，前后冷气重沓，与脏气相搏，随气上下，冲击心腹之间，故令心腹痛也。

　　卷之四十八　小儿杂病诸候四（凡四十六论）

　　一百九、解颅候

　　解颅者，其状小儿年大，囟应合而不合，头缝开解是也。由肾气不成故也。肾主骨髓，而脑为髓海；肾气不成，则髓脑不足，不能结成，故头颅开解也。

　　卷之四十八　小儿杂病诸候四（凡四十六论）

　　一百十、囟填候

　　小儿囟填，由乳哺不时，饥饱不节，或热或寒，乘于脾胃，致腑脏不调，其气上冲所为也。其状，囟张如物填其上，汗出，毛发黄而短者是也。若寒气上冲，即牢硬；热气上冲，即柔软。

　　又，小儿胁下有积，又气满而体热，热气乘于脏，脏气上冲于脑囟，亦致囟填。又，咳且啼，而气乘脏上冲，亦病之。啼甚久，其气未定，因而乳之，亦令囟填。所以然者，方啼之时，阴阳气逆上冲故也。

　　卷之四十八　小儿杂病诸候四（凡四十六论）

　　一百十一、囟陷候

　　此谓囟陷下不平也。由肠内有热，热气熏脏，脏热，即渴引饮。而小便泄痢者，即腑脏血气虚弱，不能上充髓脑，故囟陷也。

　　卷之四十八　小儿杂病诸候四（凡四十六论）

　　一百十二、重舌候

　　小儿重舌者，心脾热故也。心候于舌，而主于血；脾之络脉，又出舌下。心火、脾土二脏，母子也，有热即血气俱盛。其状，附舌下，近舌根，生形如舌而短，故谓之重舌。

　　卷之四十八　小儿杂病诸候四（凡四十六论）

　　一百十三、滞颐候

　　滞颐之病，是小儿多涎唾，流出渍于颐下，此由脾冷液多故也。脾之液为涎，脾气冷，不能收制其津液，故令涎流出，滞渍于颐也。

　　卷之四十八　小儿杂病诸候四（凡四十六论）

　　一百十四、中风候

　　小儿血气未定，肌肤脆弱，若将养乖宜，寒温失度，腠理虚开，即为风所中也。

　　凡中风，皆从背诸脏俞入。

　　若心中风，但得偃卧，不得倾侧，汗出，若唇赤汗流者，可治，急灸心俞；若唇或青或白，或黄或黑，此是心坏为水，面目亭亭，时悚动者，皆不复可治，五六日而死。

　　若肝中风，踞坐不得低头，若绕两目连额上色微有青，唇色青而面黄，可治，急灸肝俞；若大青黑，面一黄一白者，是肝已伤，不可复治，数日而死。

　　若脾中风，踞而腹满，身通黄，吐咸汁出者，可治，急灸脾俞；若手足青者，不可复治若肾中风，踞而腰痛，视胁左右，未有黄色如饼KT 大者，可治，急灸肾俞；若齿黄赤，鬓发直，面土色，不可治也。

　　肺中风，偃卧而胸满短气，冒闷汗出，视目下鼻上下两边下行至口色白者，可治，急灸肺俞；若色黄者，为肺已伤，化为血，不可复治也。其人当妄掇空，或自拈衣，如此数日而死。如此五脏之中风也。其年长成童者，灸皆百壮；若五六岁以下，至于婴儿灸者，以意消息之。凡婴儿若中于风，则的成癫痫也。

　　卷之四十八　小儿杂病诸候四（凡四十六论）

　　一百十五、中风四肢拘挛候

　　小儿肌肉脆弱，易伤于风，风冷中于肤腠，入于经络，风冷搏于筋脉，筋脉得冷即急，故使四肢拘挛也。

　　卷之四十八　小儿杂病诸候四（凡四十六论）

　　一百十六、中风不随候

　　夫风邪中于肢节，经于筋脉，若风挟寒气者，即拘急挛痛；若挟于热，即缓纵不随。

　　卷之四十八　小儿杂病诸候四（凡四十六论）

　　一百十七、白虎候

　　按《堪舆历游年图》有白虎神，云太岁在卯，即白虎在寅，准此推之，知其神所在。小儿有居处触犯此神者，便能为病。其状：身微热，有时啼唤，有时身小冷，屈指如数，似风痫，但手足不螈 耳。

　　卷之四十八　小儿杂病诸候四（凡四十六论）

　　一百十八、卒失音不能语候

