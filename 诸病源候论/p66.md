<!-- { "loadSidebar": true } -->
　　喉咙者，气之道路，喉厌者，音声之门户。有暴寒气客于喉厌，喉厌得寒，即不能发声，故卒然失音也。不能语者，语声不出，非牙关噤也。

　　卷之四十八　小儿杂病诸候四（凡四十六论）

　　一百十九、中风口噤候

　　小儿中风口噤者，是风入颔颊之筋故也。手三阳之筋，入结颔颊；足阳明之筋，上夹于口。肤腠虚，受风冷，客于诸阳之筋，筋得寒冷则挛急，故机关不利而口噤也。

　　卷之四十八　小儿杂病诸候四（凡四十六论）

　　一百二十、中风口邪僻候

　　小儿中风，口 邪僻，是风入于颔颊之筋故也。足阳明之筋，上夹于口，手三阳之脉偏急，而口 邪僻也。

　　卷之四十八　小儿杂病诸候四（凡四十六论）

　　一百二十一、中风痉候

　　小儿风痉之病，状如痫，而背脊项颈强直，是风伤太阳之经。小儿解脱之，脐疮未合，为风所伤，皆令发痉。

　　卷之四十八　小儿杂病诸候四（凡四十六论）

　　一百二十二、羸瘦候

　　夫羸瘦不生肌肤，皆为脾胃不和，不能饮食，故血气衰弱，不能荣于肌肤。凡小儿在胎而遇寒冷，或生而挟伏热，皆令儿不能饮食，故羸瘦也。挟热者，即温壮身热，肌肉微黄；其挟冷者，实时时下痢，唇口青 。

　　卷之四十八　小儿杂病诸候四（凡四十六论）

　　一百二十三、虚羸候

　　此谓小儿经诸大病，或惊痫，或伤寒，或温壮，而服药或吐痢、发汗；病瘥之后，血气尚虚，脾胃犹弱，不能传化谷气，以荣身体，故气力虚而羸也。

　　卷之四十八　小儿杂病诸候四（凡四十六论）

　　一百二十四、嗽候

　　嗽者，由风寒伤于肺也。肺主气，候皮毛，而俞在于背。小儿解脱，风寒伤皮毛，故因从肺俞入伤肺，肺感微寒，即嗽也。故小儿生，须常暖背，夏月亦须用单背裆。若背冷得嗽，月内不可治，百日内嗽者，十中一两瘥耳。

　　卷之四十八　小儿杂病诸候四（凡四十六论）

　　一百二十五、咳逆候

　　咳逆，由乳哺无度，因挟风冷伤于肺故也。肺主气，为五脏上盖，在胸间。小儿啼，气未定，因而饮乳，乳与气相逆，气则引乳射于肺，故咳而气逆，谓之咳逆也。冷乳、冷哺伤于肺，搏于肺气，亦令咳逆也。

　　卷之四十八　小儿杂病诸候四（凡四十六论）

　　一百二十六、病气候

　　肺主气，肺气有余，即喘咳上气。若又为风冷所加，即气聚于肺，令肺胀，即胸满气急

　　卷之四十八　小儿杂病诸候四（凡四十六论）

　　一百二十七、肿满候

　　小儿肿满，由将养不调，肾脾二脏俱虚也。肾主水，其气下通于阴；脾主土，候肌肉而克水。肾虚不能传其水液，脾虚不能克制于水，故水气流溢于皮肤，故令肿满。其挟水肿者，即皮薄如熟李之状也；若皮肤受风，风搏于气致肿者，但虚肿如吹，此风气肿也。

　　卷之四十八　小儿杂病诸候四（凡四十六论）

　　一百二十八、毒肿候

　　毒肿，是风热湿气搏于皮肤，使血气涩不行，蕴积成毒，其肿赤而热是也。

　　卷之四十八　小儿杂病诸候四（凡四十六论）

　　一百二十九、耳聋候

　　小儿患耳聋，是风入头脑所为也。手太阳之经，入于耳内。头脑有风，风邪随气入乘其脉，与气相搏，风邪停积，即令耳聋。

　　卷之四十八　小儿杂病诸候四（凡四十六论）

　　一百三十、耳鸣候

　　手太阳之经脉，入于耳内。小儿头脑有风者，风入乘其脉，与气相击，故令耳鸣。则邪气与正气相击，久即邪气停滞，皆成聋也。

　　卷之四十八　小儿杂病诸候四（凡四十六论）

　　一百三十一、耳中风掣痛候

　　小儿耳鸣及风掣痛，其风染而。皆起于头脑有风，其风入经脉，与气相动而作，故令掣痛。其风染而渐至，与正气相击，轻者动作几微，故但鸣也。其风暴至，正气又盛，相击，则其动作疾急，故掣痛也。若不止，则风不散，津液壅聚，热气加之，则生黄汁，甚者亦有

　　卷之四十八　小儿杂病诸候四（凡四十六论）

　　一百三十二、耳候

　　耳，宗脉之所聚，肾气之所通。小儿肾脏盛，而有热者，热气上冲于耳，津液壅结，即生脓汁。亦有因沐浴，水入耳内，而不倾沥令尽，水湿停积，搏于血气，蕴结成热，亦令脓汁出。皆为之 耳，久不瘥，即变成聋也。

　　卷之四十八　小儿杂病诸候四（凡四十六论）

　　一百三十三、目赤痛候

　　肝气通于目。脏内客热，与胸膈痰饮相搏，熏渍于肝，肝热气冲发于目，故令目赤痛也

　　卷之四十八　小儿杂病诸候四（凡四十六论）

　　一百三十四、眼障翳候

　　眼是腑脏之精华，肝之外候，而肝气通于眼也。小儿腑脏痰热，熏渍于肝，冲发于眼，初只热痛，热气蕴积，变生障翳。热气轻者，止生白翳结聚，小者如黍粟，大者如麻豆。随其轻重，轻者止生一翳，重者乃至两三翳也。

　　若不生翳，而生白障者，是疾重极，遍覆黑睛，满眼悉白，则失明也。其障亦有轻重，轻者黑睛边微有白膜，来侵黑睛，渐染散漫。若不急治，热势即重，满目并生白障也。

　　卷之四十八　小儿杂病诸候四（凡四十六论）

　　一百三十五、目青盲候

　　眼无障翳，而不见物，谓之青盲。此由小儿脏内有停饮而无热，但有饮水积渍于肝也。

　　目是五脏之精华，肝之外候也。肝气通于目，为停饮所渍，脏气不宣和，精华不明审，故不赤痛，亦无障翳，而不见物，故名青盲也。

　　卷之四十八　小儿杂病诸候四（凡四十六论）

　　一百三十六、雀目候

　　人有昼而睛明，至暝便不见物，谓之雀目。言其如鸟雀，瞑便无所见也。

　　卷之四十八　小儿杂病诸候四（凡四十六论）

　　一百三十七、缘目生疮候

　　风邪客于睑 之间，与血气相搏，挟热即生疮，浸渍缘目，赤而有汁，时瘥时发。世云小儿初生之时，洗浴儿不净，使秽露浸渍眼睑睫 ，后遇风邪，发即目赤烂生疮，喜难瘥，瘥后还发成疹，世人谓之胎赤。

　　卷之四十八　小儿杂病诸候四（凡四十六论）

　　一百三十八、鼻衄候

　　小儿经脉血气有热，喜令鼻衄。夫血之随气，循行经脉，通游腑脏。若冷热调和，行根据其常度，无有壅滞，亦不流溢也。血性得寒即凝涩结聚，得热即流散妄行。小儿热盛者，热乘于血，血随气发，溢于鼻者，谓之鼻衄。凡人血虚受热，即血失其常度，发溢漫行，乃至发于七窍，谓之大衄也。

　　卷之四十八　小儿杂病诸候四（凡四十六论）

　　一百三十九、鼻候

　　鼻之状，鼻下两边赤，发时微有疮而痒是也。亦名赤鼻，亦名疳鼻。然鼻是肺气所通，肺候皮毛，其气不和，风邪客于皮毛，次于血气。夫邪在血气，随虚处而入停之，其停于鼻两边，与血气相搏成疮者，谓之 鼻也。

　　卷之四十八　小儿杂病诸候四（凡四十六论）

　　一百四十、鼻候

　　肺主气而通于鼻，而气为阳，诸阳之气，上荣头面。若气虚受风冷，风冷客于头脑，即其气不和，冷气停滞，搏于津液，脓涕结聚，即鼻不闻香臭，谓之 鼻。

　　卷之四十八　小儿杂病诸候四（凡四十六论）

　　一百四十一、鼻塞候

　　肺气通于鼻，而气为阳，诸阳之气，上荣头面。其气不和，受风冷，风冷邪气入于脑，停滞鼻间，即气不宣和，结聚不通，故鼻塞也。

　　卷之四十八　小儿杂病诸候四（凡四十六论）

　　一百四十二、喉痹候

　　喉痹，是风毒之气，客于咽喉之间，与血气相搏，而结肿塞，饮粥不下，乃成脓血。若毒入心，心即烦闷懊 ，不可堪忍，如此者死。

　　卷之四十八　小儿杂病诸候四（凡四十六论）

　　一百四十三、马痹候

　　马痹与喉痹相似，亦是风热毒瓦斯客于咽喉颔颊之间，与血气相搏，结聚肿痛。其状，从颔下肿连颊，下应喉内痛肿塞，水浆不下，甚者脓溃。毒若攻心，则心烦懊闷至死。

　　卷之四十八　小儿杂病诸候四（凡四十六论）

　　一百四十四、齿不生候

　　齿是骨之所终，而为髓之所养也。小儿有禀气不足者，髓即不能充于齿骨，故齿久不生

　　卷之四十八　小儿杂病诸候四（凡四十六论）

　　一百四十五、齿痛风龋候

　　手阳明、足阳明之脉，并入于齿。风气入其经脉，与血气相搏，齿即肿痛，脓汁出，谓

　　卷之四十八　小儿杂病诸候四（凡四十六论）

　　一百四十六、齿根血出候

　　手阳明、足阳明之脉，并入于齿。小儿风气入其经脉，与血相搏，血气虚热，即齿根血

　　卷之四十八　小儿杂病诸候四（凡四十六论）

　　一百四十七、数岁不能行候

　　小儿生，自变蒸至于能语，随日数血脉骨节备成。其膑骨成，即能行。骨是髓之所养，若禀生血气不足者，即髓不充强，故其骨不即成，而数岁不能行也。

　　卷之四十八　小儿杂病诸候四（凡四十六论）

　　一百四十八、鹤节候

　　小儿禀生血气不足，即肌肉不充，肢体柴瘦，骨节皆露，如鹤之脚节也。

　　卷之四十八　小儿杂病诸候四（凡四十六论）

　　一百四十九、头发黄候

　　足少阴为肾之经，其血气华于发。若血气不足，则不能润悦于发，故发黄也。

　　卷之四十八　小儿杂病诸候四（凡四十六论）

　　一百五十、头发不生候

　　足少阴为肾之经，其华在发。小儿有禀性少阴之血气不足，即发疏薄不生。亦有因头疮而秃落不生者，皆由伤损其气血，血气损少，不能荣于发也。

　　卷之四十八　小儿杂病诸候四（凡四十六论）

　　一百五十一、塞候

　　人有禀性阴阳不和，而心神 塞者，亦有因病而精采暗钝，皆由阴阳之气不足，致神识不分明。

　　卷之四十八　小儿杂病诸候四（凡四十六论）

　　一百五十二、落床损瘀候

　　血之在身，随气而行，常无停积。若因堕落损伤，即血行失度，随伤损之处即停积。若流入腹内，亦积聚不散，皆成瘀血。凡瘀血在内，颜色萎黄，气息微喘，涩涩小寒，吸吸微热，或时损痛也。

　　卷之四十八　小儿杂病诸候四（凡四十六论）

　　一百五十三、唇青候

　　小儿脏气不和，血虚为冷所乘，即口唇青 。亦有脏气热，唇生疮，而风冷之气入，疮虽瘥，之后血色不复，故令唇青。

　　卷之四十八　小儿杂病诸候四（凡四十六论）

