<!-- { "loadSidebar": true } -->
　　五曰内蒸，亦名血蒸。所以名内蒸者，必外寒而内热，把手附骨而内热甚，其根在五脏六腑。其人必因患后得之，骨肉自消，饭食无味，或皮燥而无光泽。蒸盛之时，四肢渐细，足趺肿起。

　　又有二十三蒸：一胞蒸，小便黄赤；二玉房蒸，男则遗沥漏精，女则月候不调；三脑蒸，头眩闷热；四髓蒸，髓沸热；五骨蒸，齿黑；六筋蒸，甲焦；七血蒸，发焦；八脉蒸，脉不调；九肝蒸，眼黑；十心蒸，舌干；十一脾蒸，唇焦；十二肺蒸，鼻干；十三肾蒸，两耳焦；十四膀胱蒸，右耳偏焦；十五胆蒸，眼白失色；十六胃蒸，舌下痛；十七小肠蒸，下唇焦；十八大肠蒸，鼻右孔干痛；十九三焦蒸，亦杂病乍寒乍热；二十肉蒸；二十一肤蒸；二十二皮蒸；二十三气蒸，遍身热。

　　凡诸蒸患，多因热病患愈后，食牛羊肉及肥腻，或酒或房，触犯而成此疾。久蒸不除，多变成疳，必须先防下部，不得轻妄治也。

　　卷之四　虚劳病诸候下（凡三十六论）

　　四十一、虚劳舌肿候

　　心候舌，养于血，劳伤血虚，为热气所乘。又，脾之大络，出于舌下。若心脾有热，故令舌肿。

　　卷之四　虚劳病诸候下（凡三十六论）

　　四十二、虚劳手足皮剥候

　　此由五脏之气虚少故也。血行通荣五脏，五脏之气，润养肌肤，虚劳内伤，血气衰弱，不能外荣于皮，故皮剥也。

　　卷之四　虚劳病诸候下（凡三十六论）

　　四十三、虚劳浮肿候

　　肾主水，脾主土。若脾虚则不能克制于水，肾虚则水气流溢，散于皮肤，故令身体浮肿。若气血俱涩，则多变为水病也。

　　卷之四　虚劳病诸候下（凡三十六论）

　　四十四、虚劳烦闷候

　　此由阴阳俱虚，阴气偏少，阳气暴胜，则热乘于心，故烦闷也。

　　卷之四　虚劳病诸候下（凡三十六论）

　　四十五、虚劳凝唾候

　　虚劳则津液减少，肾气不足故也。肾液为唾，上焦生热，热冲咽喉，故唾凝结也。

　　卷之四　虚劳病诸候下（凡三十六论）

　　四十六、虚劳呕逆唾血候

　　夫虚劳多伤于肾。肾主唾，肝藏血，胃为水谷之海。胃气逆则呕，肾肝损伤，故因呕逆唾血也。

　　卷之四　虚劳病诸候下（凡三十六论）

　　四十七、虚劳呕血候

　　此内伤损于脏也。肝藏血，肺主气。劳伤于血气，气逆则呕，肝伤则血随呕出也。损轻则唾血，伤重则吐血。

　　卷之四　虚劳病诸候下（凡三十六论）

　　四十八、虚劳鼻衄候

　　肺主气而开窍于鼻，肝藏血。血之与气，相随而行，俱荣于脏腑。今劳伤之人，血虚气逆，故衄。衄者，鼻出血也。

　　卷之四　虚劳病诸候下（凡三十六论）

　　四十九、虚劳吐下血候

　　劳伤于脏腑，内崩之病也。血与气相随而行，外养肌肉，内荣脏腑。脏腑伤损，血则妄行。若胸膈气逆，则吐血也。流于肠胃，肠虚则下血也。若肠虚而气复逆者，则吐血下血。

　　表虚者则汗血。皆由伤损极虚所致也。

　　卷之四　虚劳病诸候下（凡三十六论）

　　五十、虚劳吐利候

　　夫大肠虚则泄利，胃气逆则呕吐。虚劳又肠虚胃逆者，故吐利。

　　卷之四　虚劳病诸候下（凡三十六论）

　　五十一、虚劳兼痢候

　　脏腑虚损，伤于风冷故也。胃为水谷之海，胃冷肠虚则痢也。

　　卷之四　虚劳病诸候下（凡三十六论）

　　五十二、虚劳秘涩候

　　此由肠胃间有风热故也。凡肠胃虚，伤风冷则泄利；若实，有风热，则秘涩也。

　　卷之四　虚劳病诸候下（凡三十六论）

　　五十三、虚劳小便利候

　　此由下焦虚冷故也。肾主水，与膀胱为表里；膀胱主藏津液。肾气衰弱，不能制于津液，胞内虚冷，水下不禁，故小便利也。

　　卷之四　虚劳病诸候下（凡三十六论）

　　五十四、虚劳小便难候

　　膀胱，津液之腑，肾主水，二经共为表里。水行于小肠，入于胞而为溲便，今胞内有客热，热则水液涩，故小便难。

　　卷之四　虚劳病诸候下（凡三十六论）

　　五十五、虚劳小便余沥候

　　肾主水。劳伤之人，肾气虚弱，不能藏水，胞内虚冷，故小便后水液不止，而有余沥。

　　及脉微细者，小便余沥也。

　　卷之四　虚劳病诸候下（凡三十六论）

　　五十六、虚劳小便白浊候

　　劳伤于肾，肾气虚冷故也。肾主水而开窍在阴，阴为溲便之道。胞冷肾损，故小便白而

　　卷之四　虚劳病诸候下（凡三十六论）

　　五十七、虚劳少精候

　　肾主骨髓，而藏于精。虚劳肾气虚弱，故精液少也。

　　诊其脉，左手尺中阴绝者，无肾脉也。苦足下热，两髀里急，主精气竭少，为劳伤所致

　　卷之四　虚劳病诸候下（凡三十六论）

　　五十八、虚劳尿精候

　　肾气衰弱故也。肾藏精，其气通于阴。劳伤肾虚，不能藏于精，故因小便而精液出也。

　　卷之四　虚劳病诸候下（凡三十六论）

　　五十九、虚劳溢精、见闻精出候

　　肾气虚弱，故精溢也。见闻感触，则动肾气，肾藏精，今虚弱不能制于精，故因见闻而精溢出也。

　　卷之四　虚劳病诸候下（凡三十六论）

　　六十、虚劳失精候

　　肾气虚损，不能藏精，故精漏失。其病小腹弦急，阴头寒，目眶痛，发落。

　　诊其脉数而散者，失精脉也。凡脉芤动微紧，男子失精也。

　　卷之四　虚劳病诸候下（凡三十六论）

　　六十一、虚劳梦泄精候

　　肾虚为邪所乘，邪客于阴，则梦交接。肾藏精，今肾虚不能制精，因梦感动而泄也。

　　卷之四　虚劳病诸候下（凡三十六论）

　　六十二、虚劳喜梦候

　　夫虚劳之人，血气衰损，脏腑虚弱，易伤于邪。邪从外集内，未有定舍，反淫于脏，不得定处，与荣卫俱行，而与魂魄飞扬，使人卧不得安，喜梦。气淫于腑，则有余于外，不足于内；气淫于脏，则有余于内，不足于外。若阴气盛，则梦涉大水而恐惧；阳气盛，则梦大火燔 ；阴阳俱盛，则梦相杀。上盛则梦飞，下盛则梦坠。甚饱则梦行，甚饥则梦卧。肝气盛则梦怒，肺气盛则梦恐惧哭泣飞扬，心气盛则梦喜笑恐畏，脾气盛则梦歌乐，体重身不举，肾气盛则梦腰脊两解不属。凡此十二盛者，至而泻之立已。厥气客于心，则梦见山岳火；客于肺，则梦飞扬，见金铁之器奇物；客于肝，则梦见山林树木；客于脾，则梦见丘陵大泽，坏屋风雨；客于肾，则梦见临深，没于水中；客于膀胱，则梦游行；客于胃，则梦饮食；客于大肠，则梦田野；客于小肠，则梦游聚邑街衢；客于胆，则梦斗讼自割；客于阴，则梦接内；客于项，则梦多斩首；客于胫，则梦行走而不能前，又居深地中；客于股肱，则梦袂节拜起；客于胞 ，则梦溲便。凡此十五不足者，至而补之立已。寻其兹梦，以设法治，则病无所逃矣。

　　卷之四　虚劳病诸候下（凡三十六论）

　　六十三、虚劳尿血候

　　劳伤而生客热，血渗于胞故也。血得温而妄行，故因热流散，渗于胞而尿血也。

　　卷之四　虚劳病诸候下（凡三十六论）

　　六十四、虚劳精血出候

　　此劳伤肾气故也。肾藏精，精者血之所成也。虚劳则生七伤六极，气血俱损，肾家偏虚，不能藏精，故精血俱出也。

　　卷之四　虚劳病诸候下（凡三十六论）

　　六十五、虚劳膝冷候

　　肾弱髓虚，为风冷所搏故也。肾居下焦，主腰脚，其气荣润骨髓。今肾虚受风寒，故令膝冷也。久不已，则脚酸疼屈弱。其汤熨针石，别有正方，补养宣导，今附于后。

　　《养生方·导引法》云：两手反向拓席，一足跪，坐上，一足屈如，仰面，看气道众处散适，极势振四七。左右亦然。始两足向前双踏，极势二七。去胸腹病，膝冷脐闷。

　　又云：与跪，调和心气向下至足，意想气索索然，流布得所，始渐渐平身，舒手傍肋，如似手掌纳气出气不止，面觉急闷，即起背至地，来去二七，微减去膝头冷，膀胱宿病，腰脊强，脐下冷闷。

　　又云：舒两足坐，散气向涌泉，可三通，气彻到，始收右足屈卷，将两手急捉脚涌泉，挽。足踏手，挽，一时取势。手足用力，送气向下，三七，不失气之行度。数寻，去肾内冷气、膝冷脚疼。

　　又云：跪一足，坐上，两手髀内卷足，努 向下，身外扒，一时取势，向心来去二七。

　　左右亦然。去痔、五劳、足臂疼闷、膝冷阴疼。

　　又云：卧展两胫，足十指相柱，伸两手身旁，鼻纳气七息。除两胫冷，腿骨中痛。

　　又云：偃卧，展两胫两手，足外踵，指相向，以鼻纳气，自极七息，除两膝寒、胫骨疼、转筋。

　　又云：两足指向下柱席，两涌泉相拓，坐两足跟头，两膝头外扒，手身前向下尽势，七通。去劳损阴疼膝冷、脾瘦肾干。

　　又云：两手抱两膝，极势，来去摇之七七，仰头向后。去膝冷。

　　又云：偃卧，展两胫，两足指左向，直两手身旁，鼻纳气七息。除死肌及胫寒。

　　又云：立，两手搦腰遍，使身正，放纵，气下使得所，前后振摇七七，足并头两向，振摇二七，头上下摇之七，缩咽举两膊，仰柔脊，冷气散，令脏腑气向涌泉通彻。

　　又云：互跪，两手向后，手掌合地，出气向下。始，渐渐向下，觉腰脊大闷，还上，来去二七。身正，左右散气，转腰三七，去脐下冷闷、膝头冷、解溪内病。

　　卷之四　虚劳病诸候下（凡三十六论）

　　六十六、虚劳阴冷候

　　阴阳俱虚弱故也。肾主精髓，开窍于阴。今阴虚阳弱，血气不能相荣，故使阴冷也。久不已，则阴萎弱。

　　卷之四　虚劳病诸候下（凡三十六论）

　　六十七、虚劳髀枢痛候

　　劳伤血气，肤腠虚疏，而受风冷故也。肾主腰脚，肾虚弱则为风邪所乘，风冷客于髀枢之间，故痛也。

　　卷之四　虚劳病诸候下（凡三十六论）

　　六十八、虚劳偏枯候

　　夫劳损之人，体虚易伤风邪。风邪乘虚客于半身，留在肌肤，未即发作，因饮水，水未消散，即劳于肾，风水相搏，乘虚偏发，风邪留止，血气不行，故半身手足枯细，为偏枯也

　　卷之四　虚劳病诸候下（凡三十六论）

　　六十九、虚劳阴萎候

