<!-- { "loadSidebar": true } -->
　　国丹（一钱）轻粉（二钱）章老（二钱）冰片（一分）枯矾（二钱）银朱（二钱）儿茶（二钱）麝（一分）硫黄（一钱）花椒（一钱）共为末，猪油捣，用夏布包搽。

　　五虎丹

　　（治杨梅枕）明矾水银淮盐牙硝胆矾以上各三钱，降三枝香为度。

　　各毒罨上收水生肌药

　　宫粉（三钱，）轻粉（六分）冰片（一分）枯矾（五分）共为末。

　　癣疮方

　　五倍子（一两）明矾（一钱）为末，醋调搽。

　　白癣疮方

　　（此疮在人头发中，白满头，又痒，疮亦可治）木鳖子水银核桃肉生猪油捣，用布包擦。

　　治杨梅疮方

　　石膏轻粉黄柏（各二钱）为末干罨，等四围全结壳，再加铜绿、胆矾，前三味各二钱，加铜绿一钱，胆矾六分，共五味为末，擦疮上及旁边，六七日后，又用油核桃并猪油捣匀如泥，又擦疮上以润其皮，则壳落去。又用前五味末干擦皮肤即白。若有一疮不愈，名为结毒。又用乌梅几个，用瓦焙炕去核，将乌梅肉研末罨之，即收功。擦药之时，兼服后败毒散十余剂，以清小便为主。（败毒散附后）

　　败毒散

　　防风（二钱）荆芥（二钱）车前（二钱）木通（一钱五分）连翘（二钱）栀子（一钱五分）当归（二钱）生地（二钱）麦冬（二钱）银花（三钱）土苓（三钱）蝉蜕（一钱）生大黄（三钱）生甘草（一钱）灯心引。

　　疳药方

　　轻粉铜绿胆矾杏仁

　　白玉膏

　　（治疮及腿上一切疮）铅粉轻粉白蜡黄蜡朝老（猪油调与油纸上贴之，如神。加红粉霜更易收口。一方加佗僧、乳没、象皮）

　　疮血风疮

　　上片（一分）章老（二分）花椒（一分）青矾（一分）国丹（二分）轻粉（三分）白蜡（三分）铜绿（二分）用猪油和葱捣如泥，敷扎三四次，同生肌散敷。

　　坐板疮

　　铜绿水银银朱冰片共为末，麻油调搽。

　　碎米疮

　　油核桃仁信水银大枫子共为末，干撮在掌心，两手擦发热后，鼻闻之，再遍处擦。

　　汗板疮

　　松柏桃柳樟枫槐艾菖炒枯，煎水洗。

　　小儿疳药方

　　儿茶（一钱五分）轻粉（一钱）冰片（一分）丁香（半分）

　　治大麻疯神方

　　用癞虾蟆一个，捣熟盐泥做一盒，入虾蟆于内，炭火烧熟存性，去泥。将虾蟆研末，每服三钱，黄酒热服，发汗即愈。

　　流精方

　　用鸭蛋（一个，去黄）生大黄（八钱，研末），用蛋清为丸，如桐子大，每服一钱，早晨滚水下。

　　冰硼散

　　（治喉咙肿，痰闭，吹入吐出痰涎）冰片（三分）硼砂（三钱）青黛（三钱）麝（一分，不用麝亦可）

　　小儿鹅子方

　　（不论双单，此方第一奇妙）蜘蛛窠五七个，烧灰存性，吹患处即好。

　　又方

　　用柴灰开水冲服。

　　又方

　　用吊的扬尘，冲艾汁服。

　　吹猪闭舌方

　　雄黄（一钱）青黛（一钱）北辛（一钱）牙皂（一钱）硼砂（一钱）共为末吹。

　　白鲫鱼膏药方

　　江子（四两）蓖麻子（四两）马前子（四两）乳香（二两）没药（二两）血余（二两）活鲫鱼（一斤）水粉（二十四两）麻油（二斤）先将油酥炙枯鱼，取起鱼，又将前六味药入油内酥，俟血余不见，取去渣，滴水成珠后，入水粉，不停搅自粉花谢，收起听摊。

　　点眼瘅方

　　用蜘蛛一个刺浆，和人乳蒸三次，其色如鸡蛋黄（点些须入眼角）。

　　痘后翳障验方

　　决明（一钱）白菊（一钱）七厘（一钱）谷精（一钱五分）木宅（一钱）青葙（一钱）京子（八分）赤芍（八分）望月砂（一钱）甘草（五分）不用引。

　　害眼方

　　羌活（一钱）赤芍（八分）白菊（八分）桔梗（八分）北风（一钱）蔓荆子（一钱）薄荷（八分）归尾（八分）甘草（六分）灯心一丸为引。

　　点赤热眼方

　　用大田螺一个，川黄连（末）一分，入田螺内，久之田螺化为水，点之目中即愈。

　　咽喉痛验方

　　儿茶硼砂冰片麝朱砂琥珀熊胆共为末吹。

　　立止牙痛方

　　（并治闭沙，点些须入眼角）雄黄（一钱）硼砂（一钱）火硝（一钱）冰片（一分）共为末，擦牙吐去涎，即好。

　　狗咬方

　　用老鼠粪为末，砂糖调敷。

　　又方

　　用煤炭敷。

　　耳内出脓方

　　明矾（一钱，）黄丹（五分）丁香（一分）先用虎耳草捣水，滴入二三次，用新棉花挠干，吹入此药。

　　又方

　　（治同前）用蛇蜕（瓦上焙）二钱、青黛五钱，研末吹入。

　　红下血

　　臭椿根皮白豆蔻黄连共研末，蜜为丸。

　　如玉膏

　　（治面上一切酒刺黑斑）白芷（一钱）牙皂（去皮，一钱）茯苓（一钱五分）花粉（一钱五分）藿香（一钱）甘松（一钱）三柰（一钱）白丁香（另研）木宅（一钱）杏仁（一钱）佗僧（一钱）细辛（一钱）章老（五分）白芨（少许）为末。临卧时，用津唾调，或乳调敷面上，明早温水洗去，其面如玉。

　　补唇舌方

　　（太医院传）涂之即生肉，如多去唇舌，用川乌、草乌为末，摊条以凉水调合，贴之即不觉痛。可用刀取，如流血，以陈锻石涂之即止。愈后血硬，用鸡冠血点之，即软。鲜蟹（烧灰）二钱、乳没各二分五厘。

　　治腮肿痛方

　　防风荆芥羌活牛蒡子甘草连翘（不用亦可）各等分水煎，食后服。外亦敷此药。

　　诸骨鲠喉

　　用金凤花子为末，醋调咽，莫犯齿。

　　又方

　　用玉簪花根捣汁咽下，勿犯齿牙龈。

　　截疟方

　　用郁李仁（以福元肉包吞，兼用通关散吹鼻）

　　蛇咬痛肿方

　　用白芨为末，麦冬汤调服。

　　又方

　　用雄黄（五钱）灵脂（一两）为末，每服二钱，好酒调。

　　喉咙肿闭

　　用老丝瓜煎水，洗兼吃，即消。（头面肿亦可治）

　　乳疮验方

　　（吃散之药）小当归（二钱）蒲公英（一钱）川芎（一钱）木通（一钱）焦术（一钱）防风（一钱）白芍乳香（一钱）归身（一钱）蝉蜕（一钱）炙（一钱）丹皮（一钱）知母（一钱）连翘（一钱）甘草（一钱）用水酒。葱根。

　　又敷已经出头之药

　　生南星生草乌生川乌生乳草生乳香生白敛生灰面以上用鸭蛋青、葱头根捣碎调敷。

　　又乳疮验方

　　蒲公英栝蒌（一个）梅凤根为引，水吃。

　　生肌药

　　甘石白蜡冰片共为末。

　　搽髻头方

　　搽疮屡验大枫子，花椒青黛与枯矾，青粉黄丹黄柏和，蛇床甘草白芷梢，冰片章老一分足，余皆一钱研碎掺。用麻油调搽。

　　预防脐风方

　　（小儿生下剪脐带后，用此药罨之脐口，以免脐风）枯矾（一钱五分）硼砂（五分）冰片（五厘）麝香（五厘）共研极细末，吃防风、荆芥各一钱。

　　
