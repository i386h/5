<!-- { "loadSidebar": true } -->
　　退思集类方歌注　承气汤类

　　抵当汤及丸

　　治伤寒畜血；并治症瘕，追虫攻毒甚佳。

　　水蛭（熬） 虻虫（去翅足熬各三十枚） 桃仁（二十枚） 大黄（三两酒浸） 水五升，煮三升，去滓，温服一升。不下，再服。抵当丸方即以四味捣，分为四丸，以水一升，煮一丸，取七合，服之 时当下血。不下，更服。

　　抵当（汤）直抵当攻处，破血攻坚仗锐师，虻蛭桃仁大黄制，（畜血久积，真气营运不入，故草木不能独治其邪，必以灵动嗜血之虫，为之向导，飞者走阳络，潜者走阴络，引领桃仁攻血，大黄下热，破无情之血结，诚有奇功，毋惧乎药之险也。）峻攻畜血效称奇。（桃仁承气治畜血之初结者，此方治畜血之久瘀者。病有浅深，故攻有缓急。）妇人石瘕咸堪治，对证投剂莫迟疑。（按：石瘕之证，因寒气客于子门，气不得通，恶血留止，其始生也，少腹有块，大如鸡卵，日以益大，状如怀子，月事不以时下，可导而下，经有明文。世医治此证，终不敢议导下，但用养血和营，以为稳当；不知瘀血不去，新血终不得生，若徒养血，适以添瘀，是犹养虎为害也。余尝遇此证，令服此丸，下污泥血块升许，其腹胀痛稍松。）

　　退思集类方歌注　承气汤类

　　〔附〕代抵当丸

　　（王肯堂《证治准绳》） 治畜血、瘀血、血痛。

　　大黄（四两酒洗） 桃仁（六十枚） 生地 归尾 穿山甲 玄明粉（各一两） 桂（三钱或五钱）

　　代抵当丸（水蛭即蚂蝗，虻虫即蚊虫，因二物善食人血，故用以治血积。但性猛有毒，人皆畏服，故更制代抵当丸。）首大黄，桃仁归尾生地 ，玄明肉桂穿山甲，攻瘀可代抵当汤。（桃仁、归尾、生地润以通之，桂心热以动之，大黄、玄明粉苦寒咸以推荡之，加山甲引之以直达瘀所也。）

　　退思集类方歌注　承气汤类

　　大陷胸汤

　　治伤寒发热，不发汗而反下之，表热乘虚入于胸中，与不得为汗之水气结而不散，令心下至少腹石硬而痛不可近者，名大结胸证。其人身无大热，但头汗出，或潮热燥渴，脉沉而紧。

　　大黄（六两酒洗） 芒硝（一升） 甘遂（一钱匕） 水六升，先煮大黄取二升，去滓，纳芒硝，

　　退思集类方歌注　承气汤类

　　大陷胸丸

　　治结胸项强，如柔痉状者；并治阳明热喘，及水肿初起形实者。

　　大黄（半斤） 葶苈子（熬） 芒硝 杏仁（各半升去皮尖熬黑） 先捣葶苈、大黄为末，纳杏仁、芒硝合研如脂，和散，取如弹丸一枚；别捣甘遂末一钱匕，白蜜二合，水二升，煮一升，温大陷胸（汤）治大结胸，大黄（涤热荡实）芒硝（软坚破结）甘遂（逐水消饮）从。心腹石硬（结胸之的证）痛拒按，（心下至少腹石硬而痛不可近，较承气证为尤甚。）便秘焦烦燥渴供。（与承气证同）但头汗出脉沉紧，（结胸因下早，致热与水结，热不外泄，而但上蒸，故头有汗而身无汗。脉沉紧者，水遏热伏，阳病（反见阴脉。）水结胸中治亦同。（结胸本无他物，热与水气结也。）项若强如柔痉状，更加葶杏蜜丸攻。（名大陷胸丸 结胸项强，邪据太阳之高位矣，故于前方加葶苈、杏仁，从高陷下其邪。蜜丸者，欲其缓攻于下也。）此泄水邪并热实，（此陷胸汤丸之总诀）太阴寒实勿相蒙。（寒实结胸，治宜温下，误服寒药则死。）

　　后人通变斯方治，热喘水肿有殊功。（按：大陷胸丸，王海藏以之治阳明热喘，柯韵伯以之治水肿初起形实者，均收奇效。可知古方贵于活用，触类旁通，医之能事毕矣。）

　　退思集类方歌注　承气汤类

　　麻仁丸

　　治脾约，大便难，小便数，关脉浮涩者。此润肠之主方。

　　大麻仁（二升） 杏仁（一斤去皮尖） 白芍（半斤） 大黄（一斤） 浓朴（一尺炙）

　　枳实（半斤）为末，炼蜜丸如桐子大，饮服十丸，日二服。渐加，以利为度。

　　麻仁丸方治脾约，枳朴大黄麻杏芍。土燥津亡大便难，养液通幽蜜丸嚼。（脾约为脾土过燥、胃液日亡，故以麻、杏润脾燥，白芍安脾阴，而后以枳、朴、大黄承气法胜之，则下不亡阴。法中用丸渐加者，脾燥宜用缓法，滋柔润下，以遂脾欲，非比胃实当急下也。）

　　退思集类方歌注　承气汤类

　　大黄黄连泻心汤

　　治心下痞，按之濡，大便硬，不恶寒，反恶热，脉关上数者；心火亢盛，吐衄不止，甚良。

　　大黄（二两） 黄连（一两） 以麻沸汤二升，渍之须臾，绞去滓，分温服。（此法之最奇者，

　　退思集类方歌注　承气汤类

　　附子泻心汤

　　治心下痞，大便硬，心烦不得眠，而复恶寒汗出者。

　　大黄（二两酒浸） 黄连（炒） 黄芩（各一两炒） 附子（一枚去皮别煮取汁） 以麻沸汤二升，渍三黄须臾，绞去滓，纳附子汁，分温再服。（此法更精。附子用煎，三味用泡，扶阳欲其

　　退思集类方歌注　承气汤类

　　大黄附子汤

　　治胁下偏痛，脉弦，大便难，发热恶寒。

　　大黄（三两） 附子（三枚） 细辛（二两） 水五升，煮二升，分温三服。

　　大黄黄连泻心汤，心痞恶热乃堪尝，（若心下痞恶寒者，表未解也，不可攻痞，当先解表，表解乃可攻痞。）按之自濡为虚痞，数（脉）在关上君火强，泻火通阴痞自化，（痞有不因误下而成者。关上脉数，系心火亢盛，不得下交于阴，而中宫受其燔灼，气失升降而为痞。

　　按之自濡，是无形者也，故独任苦寒，便可泄却，如大黄泻营分之热，黄连泄气分之热，且大黄有攻坚破结之能，其泄痞之功，即寓于泻热之内。以麻沸汤渍绞其汁，取其气不取其味，治虚痞不伤正气也。）火炎吐衄最为良。（按：吐衄之证，世医率用寒凉止血，不知血得寒则凝，血止之后，必有瘀凝胃络，或为胸胁疼痛，或至夜微热不除，而贻余患者多矣。审其果为实火迫血妄行，不若竟用此方，泻火通阴，行瘀止血之为美备也。）更加黄芩与附子，附子泻心汤法彰，恶寒汗出亡阳兆，（故用附子）便硬心烦痞热殃，（故用三黄）痞乃热邪寒药治，（伤寒痞满，从外之内，满在胸而不在胃，多属热邪，故宜苦寒泻之；若杂病之痞，从内之外，则又宜辛散也。）阳虚加附始相当。（附子非泻心之药。心下痞而复恶寒汗出，阳气外撤矣。若但以苦寒泻痞，恐其虚寒骤脱，故用三黄撤三焦而泻热，即用附子彻上下以温经。

　　三黄用麻沸汤渍，附子别煮汁，是取三黄之气轻，附子之力重，其义仍在乎救亡阳也。）大黄附子汤同意，温药下之妙异常，主治胁疼脉弦紧，便难寒热互参详。（按《金匮要略·腹满寒疝宿食篇》云：“胁下偏痛，发热，其脉紧弦，此寒也，以温药下之，宜大黄附子汤。”又云：“趺阳脉微弦，法当腹满；不满者，必便难，两胁疼痛，此虚寒从下上也，当以温药服之。”又曰：“寸口脉弦者，即胁下拘急而痛，其人啬啬恶寒也。”合三条观之，见胁下偏痛，脉弦紧，为阴寒成聚；大便难，发热恶寒，为阳气被郁。故以附子破阴寒，细辛散浮热，大黄通便难，共成温下之功。夫附子泻心汤用芩、连佐大黄，以祛膈上之热痞，即兼附子之温以散之；大黄附子汤用细辛佐附子，以攻胁下之寒结，即兼大黄之寒，导而下之。）寒则宜温积宜下，后人效法好商量。（许学士温脾汤，治寒积腹痛泄泻，即效仲景温药下之之法也。）

　　退思集类方歌注　承气汤类

　　大黄虫丸

　　治五劳虚极羸瘦，腹满不能饮食，食伤，忧伤，饮伤，房室伤，饥伤，劳伤，经络营卫气伤，内有干血，肌肤甲错，两目暗黑者，用此缓中补虚。

　　大黄（十分蒸） 黄芩（二两） 杏仁 桃仁（各一升） 地黄（十两） 干漆（一两）

　　虻虫（一升） 水蛭（百枚） 蛴螬（一升） 虫（半升） 芍药（四两） 甘草（三两）

　　蜜丸小豆大，酒服五丸，日三服。

　　虫丸（ 虫破坚通络行伤，大有功效，故方名表之。）治干血劳，（喻嘉言《医门法律》曰：“此干血劳之良治也。血结在内，手足脉相失者宜之。”）大黄（从胃络宣瘀润燥）地黄（滋肾燥）芩（清肺卫）杏（润心营）桃，（补肝虚）芍药（扶脾补虚）甘草（缓中解毒）

　　与干漆，（破脾胃关节之瘀血）虻虫（性升入阳络破血）水蛭（性潜入阴络逐瘀）并蛴螬。（去胁下之坚血）血既瘀干攻必润，润补兼投琼玉膏。（按：五劳虚极痹而内成干血者，悉皆由伤而血瘀，由瘀而为干血。假如食伤脾，忧伤肺，醉饮伤肝，房室伤肾，劳伤心，饥伤胃，是诸伤者，总皆伤其经络营卫之气也。细绎本文云“腹满不能饮食，肌肤甲错，两目暗黑”，明是不能纳谷以通流营卫，则营卫凝泣。瘀积之血，牢不可破，即有新生之血，亦不得畅茂条达，惟有日渐羸瘦，而成内伤干血劳，其有不死者几希矣。仲景另出手眼而制此方，以缓中补虚。缓者，舒也，绰也，指方中宽舒润血之品言也。故喻嘉言《医门法律》谓兼入琼玉膏润补之药同用尤妙，勿以 、术补中，失却宽舒胃气之义。仲景妙法，得喻氏之言而益彰，活人无算矣。）

　　退思集类方歌注　承气汤类

　　〔附〕百劳丸

　　（吴昆《医方考》） 治一切劳瘵积滞，未经药坏者。

　　当归 乳香（去油） 没药（去油） 人参（各一钱） 虻虫 水蛭（各十四枚） 大黄（四钱） 为细末，炼蜜丸桐子大，每服百丸，五更用百劳水（即甘澜水，以杓扬百遍者也。）下，取下恶物为度。服白粥十日。（一方有桃仁十四枚）百劳丸用大黄归，虻蛭参桃乳没挥。干血沉 劳瘵服，未经药坏别从违。（百劳丸，许州陈大夫流传出自仲景方，治一切劳瘵积滞，未经药坏者。细绎是方，无非气血并补，和营逐瘀，其缓中补虚之义，毫不相关，较之《金匮》 虫丸方，却逊一筹。惟用百劳水不助肾邪，以药留顿中宫，导去脾胃络之瘀血，使其纳谷流通营卫，亦干血劳之良治。）

　　退思集类方歌注　承气汤类

　　大黄牡丹汤

　　治大肠痈，其候少腹肿痞，按之即痛如淋，小便自调，发热恶寒，汗出。其脉迟紧，脓未成者，可下之，当有血；脉洪数者，脓已成，不可下也。

