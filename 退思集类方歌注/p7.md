<!-- { "loadSidebar": true } -->
　　葛根汤内加半夏半升（先煎）。

　　葛根汤内麻黄 ，二味加入桂枝汤。（即桂枝汤加麻黄、倍葛根以去营实，小变麻、桂之法。）轻可去实因无汗，（徐之才曰：“轻可去实，麻黄、葛根之属是也。”）有汗加葛无麻黄。（即桂枝加葛根汤一条，治证与此同。但彼因汗出，故无麻黄；此因无汗，故加麻黄也。）

　　项背KT KT 太阳病，才及阳明用此方。（此治太阳之邪才及阳明之方）此方并可医刚痉，（无汗为刚痉，有汗为柔痉。）口噤头摇背反张。（痉病之象如此）表有风寒下利者，（解表则下利自止，此为表实下利，而非里实故也）。兼呕宜加半夏良。（名葛根加半夏汤 太阳阳明合病下利，用葛根汤兼解两经之邪。若呕者，加入半夏一味以止呕。随证立方，各有法度。）

　　《本草》葛根除大热，（大热乃阳明之证，故用之耳。）升津止渴利相当。（葛根甘凉生津，体轻而升，能引胃中清气上行，故凡口渴下利多用之。）正阳明病何尝用，（葛根为治阳明经病表药，若阳明腑病，当下不当汗，故仲景于《正阳明病篇》中无葛根之方。）易老东垣尚未详。（易老东垣分经定药，以葛根为阳明主药，未分经腑，是其说尚有未详也。）

　　退思集类方歌注　葛根汤类

　　葛根黄芩黄连汤

　　治太阳病桂枝证，医反下之，利遂不止，脉促表未解，喘而汗出者。

　　葛根（八两） 甘草（二两） 黄芩 黄连（各三两） 水八升，先煮葛根减二升，纳诸药，煮取葛根黄芩黄连汤，甘草四般治二阳。（太阳误下，邪入阳明。）解表（葛根）清里（黄芩黄连）兼和胃（甘草），喘汗脉促利为良。（此条喘汗为轻，下利不止为重，故药亦先治其利。

　　但下利乃寒热虚实俱有之证。脉促急者，则为热邪无疑，表虽未解，则不当用桂枝之辛热，故用葛根之甘凉以解表。因喘汗而利，用芩、连之苦以坚阴。甘草不特和胃，且以和表里也。

　　若脉

　　退思集类方歌注　葛根汤类

　　〔附〕柴葛解肌汤

　　（陶节庵《伤寒六书》） 治太阳阳明合病，目痛鼻干不得卧，头痛恶寒无汗，脉浮而洪。

　　柴胡 干葛 羌活 白芷 黄芩 赤芍 桔梗 甘草 石膏 生姜 枣柴葛解肌汤节庵，（节庵自云“此代葛根汤”）羌膏芷桔芍芩甘。三阳经病邪居表，合解三阳法可参。（按：此汤以羌、葛、柴胡并用，而石膏、黄芩等为佐，乃统治三阳经表证、寒将化热之法。若谓太阳阳明合病，则柴胡尚不宜用，而节庵用之，何也？）

　　退思集类方歌注　葛根汤类

　　〔附〕升麻葛根汤

　　（钱仲阳《阎氏小儿方论》） 治阳明伤寒，中风头疼身痛，发热微恶寒，无汗口渴，目痛鼻干不得卧，及阳明发斑，欲出不出，寒暄不时，人多疫证。

　　升麻 干葛（细锉） 芍药 甘草（锉炙各等分） 同为粗末，每服四钱，水一盏半，煎至一盏，量大小与之，温服无时。〔头痛，加川芎、白芷（川芎为通阴阳气血之使，白芷专治阳明头痛）。身痛背强，加羌活、防风（此兼太阳，故加二药）。热不退，春加柴胡、黄芩、防风（春为少阳司令，柴、芩少阳经药），夏加黄芩、石膏（清降火热）。头面肿，加荆芥、防风、连翘、白芷、川芎、牛蒡、石膏（升散解毒）。咽痛，加桔梗（清肺利咽膈）。斑出不透，加紫草茸（紫草凉血，用茸取其升发）。脉弱，加人参。胃虚食少，加白术。腹痛，倍芍药。〕升麻葛根（汤）芍药草，（此即仲景葛根汤去麻、桂加升麻，转温散为凉散，乃后人超出之方也。）升散阳明表证好。（葛根汤治太阳将入阳明之表，此汤治阳明自病之表。）微寒壮热与头疼，（太阳表病初起则恶寒甚，且发热而仍畏寒；阳明表证初起则微恶寒，及至壮热则寒不复恶矣。又太阳则头项痛，阳明则头额眉棱骨痛，此为辨也。）热迫下利均堪保。（暴注下迫皆属于热。此因邪热内陷于太阴，是表实里虚，故用升、葛升阳散表，白芍敛阴，甘草和里，表解里和，下利自止。）亦治时疫与阳斑，（升麻、甘草解毒之功。）痘疹已出慎勿捣。（痘疹初起，热自内达表，故亦宜于凉散；若已出者勿用，恐升散重虚其表也。）

　　退思集类方歌注　葛根汤类

　　〔附〕归葛饮

　　（张介宾《新方八阵》）治阳明温暑，大渴大热，津液枯涸，阴虚不能作汗等证当归（三五钱） 干葛（二三钱） 水煎。以冷水浸凉，徐徐服之，得汗即解。

　　归葛饮须冷水浸，阳明温暑时邪甚。阴虚无汗渴而烦，服此汗流功独任。（旭高按：葛根汤用芍药收阴，是监麻、葛之发汗也；此用当归养血，是助干葛以为汗也。葛根汤证，表尚恶寒，故药以温散；此证表里俱热，故以药冷冻饮料，所谓生津自能作汗，清里亦能解表，为治温暑之大法。此葛根汤之变局，又白虎汤之先着也。）

　　退思集类方歌注　瓜蒂散类

　　爪蒂散

　　治实积寒痰，填塞上脘，胸中痞硬，寸脉微浮，气逆上冲咽喉不得息；或心下满而烦，饥不能食，手足厥冷，脉乍紧者；或饮食入口即吐，心中温温欲吐，复不能吐，始得之手足寒，脉弦迟者；及猝然发黄，胸满气喘，命在须臾。皆宜用此。

　　瓜蒂（熬黄） 赤小豆（各等分） 别捣为末，取一钱匕，以香豉一合，用热汤七合，煮作稀糜，去滓，取汁和散，温，顿服之。吐时须令闭目，紧束肚皮。吐不止者，葱白汤解之。良久不吐者，含砂糖一块即吐。诸亡血虚家、老人、产妇，俱不可服。（此为峻剂，故详审叮咛如此。按：瓜蒂时珍《纲目》不载，故后人不知为何物，遂致此药废弃，遇当吐之证不吐，因而夭枉者多矣。可胜悼哉！不知瓜蒂即《神农本草》苦瓠之蒂，治面目四肢浮肿，下水令人吐，正是此物，即今夏月之菜瓜带苦味者一种是也。去瓤及蒂，渍于酱内，为家常啜粥之小菜。但有甘、苦二种，苦瓜之蒂则吐耳。无锡东门杨氏，货水肿黄胆药，令 鼻中，出黄水则愈，甚有奇效，疑即是此。今世所谓名医者，反不知用，即知之而亦不敢用。噫！是诚何心哉？）

　　瓜蒂散中赤豆豉，逐邪涌吐堪称奇。（此酸苦涌泄重剂，以吐胸寒者。邪结于胸，不涉太阳表实，只以三味为散，煮作稀糜，留恋中焦以吐之，能事毕矣。瓜蒂性升，味苦而涌，赤豆性酸敛，味苦而泄，恐其未必即能宣越，故复以香豉汤陈腐之性，开发实邪，定当上越而吐矣。真奇方也！）实积寒痰填上脘，胸中痞硬脉弦迟，（脉弦迟或乍紧者，寒实也。）饥不欲食手足冷，欲吐不吐无宁时。（皆寒格于上，热不得越之故。）此皆瓜蒂之见证，亡血虚家切忌施。（亡血虚家而吐之，则虚阳上越，有厥脱之危。）又有急黄（猝然发黄，名曰“急黄”。）与水肿，可将此药鼻中吹。（或加丁香吹鼻更妙）上者越之为效捷，（“病在上者，因而越之”，比汗下为效为捷。）长沙以后少人知。（仲景以后之医，但知汗下而不知吐法；知吐法之妙者，不过数人而已。）

　　退思集类方歌注　瓜蒂散类

　　〔附〕三圣散

　　（张子和方） 治猝中痰迷壅盛，癫狂烦乱，人事昏沉，五痫痰潮痰厥，头痛；及食填太阴，欲吐不出。

　　瓜蒂 藜芦 郁金等分 为末，酸 水调。（量人虚实服之，以鹅翎探吐。）

　　退思集类方歌注　瓜蒂散类

　　〔附〕参芦散

　　（李时珍《本草纲目》） 治虚人痰潮壅塞。

　　人参芦研末，水调下一二钱。或加竹沥和服。

　　退思集类方歌注　瓜蒂散类

　　〔附〕烧盐探吐方

　　（孙思邈《千金要方》） 治伤食痛连胸膈，痞硬不通，手足逆冷，尺脉全无；通治霍乱蛊毒，冷气中恶。

　　食盐（烧） 以熟汤调饮，以指探吐。或用热童便调服更佳。三圣（散）瓜蒂除豉豆，（瓜蒂散中去香豉、赤小豆。）加入藜芦郁金凑。此吐实热与风痰，（瓜蒂吐实热，藜芦郁金吐风痰。）五痫癫狂痰厥咎。（五痫昏迷，癫狂迷乱，皆痰之咎。）虚者参芦一味投，（名参芦散人参补阳中之阴，芦反泻阴中之阳，亦犹麻黄之根、节不同。）剧痰乌附尖方透。（丹溪治许白云，用瓜蒂、三圣之属，屡吐不透，后以浆水和乌附尖服，始得大吐。）《千金》尚有烧盐方，一切积聚功能奏。（盐能软坚，可破顽痰宿积；烧之则苦，故能涌吐。更用童便引火下行。上越下行，塞者通矣。《千金》云：“凡病积聚，宜先服此，大胜用药。”）吐法从来谁擅长，子和张氏为魁首。《张子和长于用吐。据《儒门事亲》云：“吐痰之法，自有操纵卷之，惟以吐发汗者，世罕知之，不知吐中就有发散之义，故余尝曰吐法兼汗，以此。”

　　退思集类方歌注　瓜蒂散类

　　〔附〕霹雳散

　　（王焘《外台秘要》 治痴癫病痰迷心。）

　　雄黄 雌黄 冰片 牛黄（各五分） 人言（四分） 生山栀（二十枚） 急性子（一钱） 生绿豆（一百八十粒） 先将绿豆冷水洗去皮，同余药各生晒干为末。大人用七分，十五六岁者用四分。或粉面糕饼令其食，少顷吐出顽痰为妙。晚以稀粥补之。

　　霹雳散治痴癫病，涌吐风痰泄浊阴。（《内经》癫病分骨、筋、脉三种，《难经》谓“《重阴者癫”。明系痴癫是脏病，多由肝经风痰上逆于心，迷乱神明，故宜涌而吐之，破泄阴霾之气。）雌雄西黄冰急性，人言绿豆山栀寻。（重用绿豆、山栀，所以解砒毒也）。若然不吐吞糕饼，鼓舞阳明气上临。（方中虽用绿豆解人言毒，然有服之其毒内攻而不吐者，又必以食物，如粉面糕饼鼓舞胃气，则无不吐者矣。山栀轻扬上浮，急性子下气透骨，雄黄入肝之阳分，杀精辟邪，雌黄入肝之阴分，祛风杀虫，牛黄入肝脏，引风外出，冰片入骨髓，搜风可尽，人言燥烈劫痰善吐，刚猛毒药，无微不入，即有固结顽痰，亦必倒仓吐出，其神明得以归舍而清矣。）

　　退思集类方歌注　瓜蒂散类

　　〔附〕稀涎散

　　（许叔微《普济本事方》引孙兆方） 治中风暴仆，痰涎壅盛，气闭不通。先开其关，令微吐稀涎，续进他药。亦治喉风牙关紧闭。

　　皂角（四挺去皮弦炙） 白矾（一两） 共为末，温水调下五分。或加藜芦。

　　退思集类方歌注　瓜蒂散类

　　〔附〕通关散

　　（朱震亨《丹溪心法附余》） 猝中痰迷，用此吹鼻。

　　皂角 细辛（等分） 研末吹。

