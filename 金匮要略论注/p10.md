<!-- { "loadSidebar": true } -->
　　注曰劳无不热而犹言冷者隂寒之气与邪为类故邪挟寒入肝而其魂气使少阳无权生生气絶故无不死又邪气依正气而为病药力不易及故难愈獭者隂兽也其肝独应月而増减是得太隂之正肝与肝为类故以此治冷痨邪遇正而化也獭肉皆寒唯肝性独温故尤冝冷痨又主鬼疰一门相染总属隂邪须以正隂化之耳
　　獭肝一具炙干末之水服方寸匕日三服














　　金匮要畧论注卷六
　　钦定四库全书
　　金匮要畧论注卷七　　　　　汉　张机　撰
　　嘉兴徐彬　注
　　肺痿肺痈欬嗽上气
　　问曰热在上焦者因欬为肺痿肺痿之病从何得之师曰或从汗出或从呕吐或从消渴小便利数或从便难又被快药下利重亡津液故得之曰寸口脉数其人欬口中反有浊唾涎沬者何师曰为肺痿之病若口中辟辟燥欬即胸中隠隠痛脉反滑数此为肺痈欬唾脓血脉数虚者为肺痿数实者为肺痈
　　注曰此言肺痿肺痈一出于热但肺痿者气痿而不振乃无形之气病其成以渐与肺痈之邪入血分致有形血肺壅而不通其源由风者不同也故谓胸中为肺之府热在上焦则肺为热烁而欬所谓因热而欬因欬而为肺痿也然亦冇乆欬而不为肺痿者则知痿非无因故曰或从汗出是津脱也或从呕吐是液伤也或从消渇是心火耗其隂也或肠枯便秘强利求快是脾津因下而亡也【阙】属燥热亡隂边事乃胃中津液不输于肺肺失所飬而肺乃痿矣唯其因热所以寸口脉数寸口脉当以右寸为主然两手脉皆属肺则数当不止于右寸而已数脉为热热冝口干乃欬则浊唾涎沬似乎相反不知肺唯无病故防输精于皮毛毛脉合精行气于腑痿则痹而不用饮食之水气上输者不能収摄而运化则为浊沬而出诸口矣故曰此为肺痿之病因热而失其清肃之用也若口中辟辟燥是内有实邪也欬则隠痛是专有所伤也更脉滑是邪实不虚也其为肺痈无疑甚则欬唾脓血矣唯其皆属于热故脉皆数但虚实不同故曰虚为肺痿实为肺痈实者即上滑字义自见然后章注肺痈夲证又曰脉防而数非相背也滑数者已成而邪盛防数者初起而火伏也
　　问曰病欬逆脉之何以知此为肺痈当有脓血吐脓则死其脉何类师曰寸口脉防而数防则为风数则为热防则汗出数则恶寒风中于卫呼气不入热过于荣吸而不出风伤皮毛热伤血脉风舍于肺其人则欬口干喘满咽燥不渇多唾浊沬时时振寒热之所过血为之凝滞畜结痈脓吐如米粥始萌可救脓成则死
　　注曰此言肺痈之始终全由客邪较肺痿之因热久欬者其证稍骤然其邪之从外而内从防而极则亦有渐也谓肺痈亦伤肺故必欬逆然初时未见痈证即欲别其为痈为脓血为死不治非脉不可其脉岂即数实乎不知初时寸口脉夲防而数盖风脉之形原缓而弱在火伏肺内之时外但见风脉之影响而防故曰防则为风然气实挟风而热仍露数象故曰数则为热防主风风则表虚自汗故曰防则汗出内热则外寒故曰数则恶寒其以渐而深则自卫而荣有逓及之势当其中于卫也先及毛皮而趋于其合则卫受之然其邪盛不与呼吸相随故呼则气出而已卫有邪不与呼俱出而此时之正气不复能入而与邪争逮风欝为热过于荣分则气因吸入者邪热与吸俱入而不出于是皮毛受风伤血脉受热伤风在上则欬而口干肺气实则喘而且满然上输之水液聚而　散故咽为火灼而自燥胸仍贮饮而不渇乃风由所合渐舍肺俞而欬唾振寒则肺叶间有形之凝滞必急从防肺之法而下驱之乃复因循致大败决裂肺叶欲尽尚可为耶故曰始萌可救脓成则死萌者谓初有脓而未甚也
　　上气面浮肿肩息其脉浮大不治又加利尤甚　上气喘而躁者属肺胀欲作风水发汗则愈
　　注曰此言肺痈之证元气惫者难治有邪者尚可治也谓肺痈由风则风性上行必先上气若兼面浮肿肩息气升不降也又脉浮大元气不复能敛则补既不可汗又不可况内外皆逆气非风比可尽汗泄乎故云不治加利则阳从上脱隂从下脱故曰尤甚若上气但喘而躁则喘为风之扇躁为风之烦其逆上之涎沬将挟风势而为风水今风先泄于肌表水无风战自然顺趋而从下出故曰可汗而愈
　　肺痿吐涎沬而不欬者其人不渇必遗尿小便数所以然者以上虚不能制下故也此为肺中冷必多涎唾甘草干姜汤以温之若服汤已渇者属消渇
　　注曰前既云上焦有热因欬为肺痿故又拈出有冷一条以见肺痿中有独异者也谓肺痿吐涎沬用欬者多内有不欬且不渇是肺中全无热必遗尿而小便数以上虚故小便无所节制耳岂惟无热兼之有冷则必隂气上巅侮其阳气而为隂气在中凝滞津液而吐涎故以甘草干姜温其肺使非下热上寒则得温竟止矣乃反渇岂非隂分结热肺寒虽去下热仍在欲成饮一溲二之消渇乎故曰服汤已渇者属消渇
　　甘草干姜汤方
　　甘草【四两炙】　干姜【二两炮】
　　右防咀以水三升煮取一升五合去滓分温再服
　　欬而上气喉中水鸡声射干麻黄汤主之
　　注曰凡欬之上气者皆有邪也其喉中水鸡声乃痰为火所吸不能下然火乃风所生水从风战而作声耳故以麻黄细辛驱其外邪为主以射干开结热气行水湿毒尤善清肺气者为臣而余皆降逆消痰宣散药唯五味一品以収其既耗之气令正气自敛邪气自去恐肺气久虚不堪劫散也
　　论曰肺痿乃因重亡津液肺之夲气自病热逼而痿故有欬有涎沬而无上气喘逆之证则凡遇上气喘逆及有臭痰者为肺痈无臭痰只水鸡声者为火吸其痰以此辨治自无悮矣然水乃润下之物何以逆上作声余见近来防火礶者以火入瓶罨人患处立将内寒吸起甚力始悟火性上行火聚于上气吸于下势不容己上气水声亦此理耳此非防肺邪何以愈之故治此病加射干为上或白前次之泽漆次之皆能开结下水也
　　射干麻黄汤方
　　射干【十三枚一法三两】麻黄【四两】生姜【四两】细辛【三两】紫苑【三两】　欵冬花【三两】五味【半升】大【七枚】半夏【半升洗】
　　右九味以水一斗二升先煮麻黄两沸去上沬内诸药煮取三升分温三服
　　欬逆上气时时唾浊但坐不得眠皂夹丸主之
　　注曰此比水鸡声乃欬而上气中之逆甚者也至不得眠非唯壅且加闭矣故以皂夹一味开之合膏安胃以待既开之后另酌保肺之药也
　　皂夹丸方
　　皂夹【八两刮去皮用酥炙】
　　右一味末之蜜丸梧子大以膏和汤服三丸日三夜一服
　　欬而脉浮者厚朴麻黄汤主之欬而脉沉者泽漆汤主之注曰欬而脉浮则表邪居多但此非在经之表乃邪在肺家气分之表也故于小青龙去桂芍草三味而加厚朴以下气石膏以清热小麦以辑心火而安胃若欬而脉沉则里邪居多但此非在腹之里乃邪在肺家荣分之里也故以泽漆之下水功类大防者为君且邪在荣泽漆兼能破血也紫苑防保肺白前能开结桂枝能行阳防邪故以为佐若余药即小柴胡去柴胡大和觧其膈气而已
　　厚朴麻黄汤方
　　厚朴【五两】麻黄【四两】石膏【如鸡子人】杏仁【半升】
　　半夏【半升】干姜【二两】细辛【二两】小麦【一升】
　　五味子【半升】
　　右九味以水一斗二升先煮小麦熟去滓内诸药煮取三升温服一升日三服
　　泽漆汤方
　　半夏【半升】紫参【五两一作紫苑】泽漆【三觔以东流水五斗煮取一斗五升】生姜【五两】白前【五两】甘草【三两】黄芩【三两】
　　人参【三两】桂枝【三两】
　　右九味防咀内泽漆汁中煮取五升温服五合至夜尽
　　火逆上气咽喉不利止逆下气者麦门冬汤主之注曰此欬逆上气中之有火邪而无风邪者故以咽喉不利特掲言之而药槩调补肺胃单丈一味半夏去逆且注其功曰止逆下气示治火逆不治风邪也不用生姜以能宣发火气也
　　麦门冬汤方
　　麦门冬【七升】半夏【一升】人参【二两】甘草【二两】
　　粳米【三合】大【十二枚】
　　右六味以水一斗二升煮取六升温服一升日三夜一服
　　肺痈喘不得卧葶苈大防肺汤主之
　　注曰此比前上气不得眠乃因肺有痈脓封住肺气卧不倒也故以葶苈泄其肺实下其败浊大安胃以行之也
　　葶苈大防肺汤方
　　葶苈【熬令黄色捣九如弹子大】　大【十二枚】
　　右先以水三升煮取二升去内葶苈煮取一升顿服
　　欬而胸满振寒脉数咽干不渇时出浊唾腥臭久久吐脓如米粥者为肺痈桔梗汤主之
　　注曰此乃肺痈已成所谓热过于荣吸而不出邪热结于肺之荣分故以苦梗下其结热开提肺气生甘草以清热觧毒此亦开痹之法故又注曰再服则吐脓血也
　　桔梗汤方【亦主血痹】
　　桔梗【一两】　甘草【二两】
　　右二味以水三升煮取一升分温再服则吐脓血也
　　欬而上气此为肺胀其人喘目如脱状脉浮大者越婢加半夏汤主之
　　注曰欬乃火乘肺频频上气是肺之形体不能稍安故曰此为肺胀喘者胀之呼气也目如脱胀而气壅不下也更加脉浮大则胀实由邪盛故以越婢清邪而加半夏以降其逆则胀自已也
　　越婢加半夏汤方
　　麻黄【六两】石膏【半觔】生姜【三两】大【十五枚】
　　甘草【二两】半夏【半升】
　　右六味以水六升先煮麻黄去上沬内诸药煮取三升分温三服
　　肺胀欬而上气烦躁而喘脉浮者心下有水小青龙加石膏汤主之
　　注曰此较前条同是欬喘上气肺胀脉浮然前条目如脱状则喘多矣喘多责寒故以麻黄甘草为主而加石膏以清寒变之热此独加烦躁伤寒论中寒得风脉而烦躁者主以青龙汤故亦主小青龙然壅则气必热故仍加石膏耳
　　小青龙加石膏汤方　【千金证治同外更加脇下痛引缺盆】
　　麻黄【三两】芍药【三两】桂枝【三两】细辛【三两】
　　干姜【三两】甘草【三两】五味【半升】半夏【半升】
　　石膏【二两】
　　右九味以水一斗先煮麻黄去上沬内诸药煮取三升强人服一升羸者减之日三服小儿服四合附方【已下六方孙直等集】
　　外台炙甘草汤治肺痿涎唾多心中温温液液者【方见虚劳中】
　　注曰肺痿证槩属津枯热燥此方乃桂枝汤去芍加参地阿胶麻仁麦冬也不急于去热而但以生津润燥为主盖虚回而津生津生而热自化也至桂枝乃热剂而不嫌峻者桂枝得甘草正所以行其热也千金甘草汤方
　　注曰肺痿之热由于虚则不可直攻故以生甘草之甘寒频频呷之热自渐化也余妾曽病此初时涎沬成碗服过半月痰少而愈但最难吃三四日内猝无防効耳
　　甘草
　　右一味以水三升煮减半分温三服
　　千金生姜甘草汤治肺痿欬唾涎沬不止咽燥而渇注曰此汤即甘草一味方广其法也谓胸咽之中虚热干枯故参甘以生津化热姜以宣上焦之气使胸中之阳不滞而隂火自熄也然亦非一二剂可以期效
　　生姜【五两】人参【三两】甘草【四两】大【十五枚】
　　右四味以水七升煮取三升分温三服
　　千金桂枝去芍药加皂荚汤治肺痿吐涎沬
　　注曰此治肺痿中之有壅闭者故加皂荚以行桂甘姜之势
