<!-- { "loadSidebar": true } -->
　　注曰此言为寒疝主脉然有数而与大而俱是　中有隂皆当下其寒故以此总结寒疝之脉之变谓夲寒脉数而不离于但如弓按之不移因其而有绷急之状也如弓七字注脉甚切故下即言数不复言谓即也然虽数隂在阳中故曰当下其寒若大而迟大为阳脉挟且迟则中寒为甚而痞结故曰必心下坚即所谓心下坚大如盘之类若单大而此明系阳包隂故曰阳中有隂可下之即前大黄附子细辛汤下之是也
　　附方
　　外台乌头汤治寒疝腹中绞痛贼风入攻五臓拘急不得转侧发作有时使人隂缩手足厥逆【方见上】注曰此即前大乌头煎方也外台亦用之取其多验耳但治症相彷而注云贼风入攻五臓则知此为外邪内犯至急然未是邪蔵肾中但刻欲犯肾故肾不为其所犯则不发稍一犯之即发发则隂缩寒气敛切故也肾阳不发诸阳皆防故手足厥逆
　　外台柴胡桂枝汤方治心腹卒中痛者
　　注曰外邪内入与里之虚寒不同故桂枝柴胡汤合则表邪之内入者从内而渐驱之为便故曰治腹卒中痛者谓从表入者从半表治也
　　柴胡【四两】黄芩【一两半】人参【一两半】半夏【六枚】
　　大【六枚】生姜【一两半】甘草【一两】桂枝【一两半】
　　芍药【一两】
　　右九味以水六升煮取三升温服一升日三服外台走马汤治中恶心痛腹胀大便不通
　　注曰中恶心痛此客忤也腹胀不大便是正气不复能运此时缓治皆不暇及故须以巴豆峻攻杏仁兼利肺与大肠之气一通则无不通故亦主飞尸鬼击总是隂邪不能留也
　　巴豆【三枚去皮心熬】杏仁【二枚】
　　右二味以绵纒槌令碎热汤二合捻取白汁饮之当下老小量之通治飞尸鬼击病
　　问曰人病有宿食何以别之师曰寸口脉浮而大按之反濇尺中亦防而濇故知有宿食大承气汤主之　脉数而滑者实也此有宿食下之愈冝大承气汤若下利不欲食者此有宿食也当下之冝大承气汤【方见前痓病中】注曰凡人不问表病里病宿食之化不化因乎其人之胃气不必凡病尽有宿食然而有者须别而治之谓有形之邪不去则无形之邪不能化耳如寸口主阳浮大阳脉也非必主宿食然谷气壅而盛亦能为浮大但饮食不节则隂受之隂受之则血先伤故按之反濇然濇脉不専主宿食知其宿食濇在浮大中也尺中尤隂之所主隂生于阳血中之隂既为食伤且中焦食阻气不宣通而下失化源之生故亦防而濇邪属有形故冝大承气峻逐之　若数滑为阳脉尤滑为内实此非谷气有余而何　若下利胃不和也更不欲食岂非伤食恶食而何故不必察脉而知宿食皆冝大承气总属有形不容缓治也
　　宿食在上脘当吐之冝蒂散
　　注曰宿食在胃中者多然有骤食太多而不能下或气壅在上则是食未下胃在上者越之故用蒂少许所以涌之加赤小豆以去其隂之逆也
　　蒂散方
　　蒂【一分】赤小豆【一撮】
　　右二味杵为散以水合煑汁温服之不吐者加之以吐为度而止














　　金匮要畧论注卷十
　　钦定四库全书
　　金匮要畧论注卷十一　　　汉　张机　撰
　　嘉兴徐彬　注
　　五臓风寒积聚
　　肺中风者口燥而喘身运而重冒而肿胀　肺中寒吐浊涕　肺死臓浮之虚按之弱如葱叶下无根者死
　　注曰大肠主津液肺与大肠为表里肺受邪则大肠之气不化故口燥肺为气主邪其呼吸故喘此实喘也肺主周身之气受邪则不能矫健如常度故运而重运者如在车船之上不能自主也重者肌中气滞不活动故重也邪气实则清气滞故清阳不升而冐内外皆借气为流动肺夲受邪而内外皆壅壅则外肿内胀矣寒为隂邪隂主浊故吐浊或涕然吐浊则膈间亦变热其本则寒也肺脉夲浮濇虚则元气亏而弱葱体空软按之如葱叶则上之阳不下于隂矣甚至下无根则元气全脱故死
　　论曰按已上证皆言肺本受病则所伤在气而凡身之借气以为常者作诸变证如此乃详肺中风寒之内象也若内经所云肺风之状多汗恶风时欬昼瘥暮甚诊在眉上其色白此言肺感表邪之外象也按水气论云胃虚则肿胀此论肺中风亦言肿胀盖脾气防精上归于肺肺邪重不受输而脾不得伸胃气亦滞故亦能为肿胀然肺之肿胀因于风则视胃虚之肿胀为虚中之实矣
　　肝中风者头目瞤两脇痛行常伛令人嗜甘　肝中寒者两臂不举舌本燥喜太息胸中痛不得转侧食则吐而汗出也　肝死臓浮之弱按之如索不来或曲如蛇行者死
　　注曰髙巅之上唯风可到风性上揺故头目瞤动肝脉上贯膈今脇中有邪故痛肝主筋风燥则筋急故伛犹树木受风而弯本弱邪强势不能御之也后天以脾胃为本木邪盛而土负甘益脾嗜甘所以自救也内经曰肝苦急食甘以缓之乃缓木以济土也四肢虽属脾为诸阳之本然两臂如枝木之体也中寒则木气困故不举寒为隂邪则隂受之隂受邪而热肝气随经上注循喉咙之后上入颃颡舌本为气脉所过故舌本燥且脾之脉系舌本肝气盛则脾之脉亦热也胆主善太息肝胆为表里肝病则胆欝欝则太息也因而心脇痛不得转侧以胆之别脉贯心循脇也肝之脉上行者挟胃贯鬲病则呕逆故食则吐吐逆则热客之乃少阳之气欝而汗出矣肝居下浮之弱是木浮之象按之如索不来是有其象而不能成至矣更曲如蛇行内经所谓肝不无胃气也为夲臓脉见故死
　　论曰巳上言风寒所感肝之隂受伤则木气不能敷荣而凡身之借隂以为飬者作诸变证如此乃详肝中风寒之内象也如内经所云肝中于风多汗恶风善悲色苍嗌干善怒时憎女子诊在目下其色青此言肝受表邪之外象也
　　肝着其人常欲蹈【恐是搯字】其胸上先未苦时但欲饮热旋覆花汤主之【臣亿等校诸本旋覆花汤方皆同】
　　注曰肝着者如物之粘着而不流动比风寒骤感而随时现证者不同矣病气不移故常欲搯胸搯按摹也先未苦时但喜饮热者不动之邪伏于其中遇热畧散气冷益凝故喜热饮溉之然至大苦则病气发而热又非热饮所能胜故曰先未苦时旋覆花汤即后旋覆花加葱及新绛少许也盖旋覆花咸温能软坚下水故胡洽以治痰饮在两脇胀满仲景以治寒下后心下痞坚噫气不除有七物旋覆代赭汤虽防氏谓其冷利大肠渉虚不用然观仲景治半产漏下虚寒相其脉芤者则知旋覆之行水下气而通血脉虽不可过用然病在两脇心下坚凝不移虽虚非此不为功矣其方亿等不注故阙之
　　论曰前风寒皆不出方此独立方盖肝着为风寒所渐独异之病非中风家正病故也
　　心中风者翕翕发热不能起心中饥食即呕吐　心中寒者其人苦病心如噉蒜状剧者心痛彻背背痛彻心譬如防注【恐是蛀字】其脉浮者自吐乃愈　心伤者其人劳倦即头面赤而下重心中痛而自烦发热当脐跳其脉此为心臓伤所致也　心死臓浮之实如麻豆按之益躁疾者死
　　注曰心为君火为五臓之主夲无为而治风为阳邪并之则发热翕翕言骤起而均齐即论语所谓始作翕如也壮火食气故不能起饥者火嘈也食即呕吐邪热不容谷也内经曰诸呕吐酸皆属于热然此皆风邪勾引火邪为患以风属阳邪故也若寒则为隂邪外束之则火内聚故如噉蒜状言其似辣而非痛也剧则邪盛故外攻背痛内攻心痛彻者相应也邪据气道正气反作使故痛如相应然譬如虫蛀状其绵绵不息也若脉浮是邪未结故可吐而愈其心伤者客邪内伤神明或正气未复即使表邪已尽一有劳倦相火并之真隂不守而心火上炎头面发赤蔵真既从火而上隂之在下者无阳以举之则下重其卫外之阳不得入通于心则发热人之气血交相飬心虚不能运其热则痛而烦臓气不交欝而内鼓则当脐跳其脉者减也正气结而虚也故总结之曰心臓伤所致心脉本如琅玕实如麻豆则硬矣见之浮脉则熖髙矣按之益躁疾势如方盛之火隂气已絶故死
　　论曰生万物者火杀万物者亦火火之体在热而火之用在温故鼎烹则頥飬燎原则焦枮已上证乃正为邪使而心火失阳和之用凡身之借阳以暖者其变如此乃详心中风之内象也若内经云心中于风多汗恶风焦絶善怒吓病甚则言不可快诊在口其色黒千金曰诊在唇其色赤此言心中风之外象也
　　邪哭【恐是入字】使魂魄不安者血气少也血气少者属于心心气虚者其人则畏合目欲眠梦逺行而精神离防魂魄妄行隂气衰者为颠阳气衰者为狂
　　注曰前心伤一叚言心因客邪而致伤伤则证脉不同于初中也此又就人之血气虚因心气不足而感邪者别言之谓邪入于身当形体为病何遂魂魄不安乃有邪一入即便魂魄不安此因血气少其少之故又属于心之虚欲人遇此证者当以安神补心为主也合目梦逺魂魄妄行乃状其不安之象精神离防则又注妄行之夲也心为君主之官一失其统驭而隂虚者邪先乘隂则颠阳虚者邪先乘阳则狂颠狂虽不同心失主宰则一也然此皆为余臓无病者言见感邪之人有互异不同如此而非中风寒家正病也故别言之
　　脾中风翕翕发热形如醉人腹中烦重皮目瞤瞤而短气　脾死臓浮之大坚按之如覆杯洁洁状如摇者死【臣亿等校五蔵各有中风中寒今脾只载中风肾中寒中风俱不载古文简乱极多去古既逺无文可以补缀也】注曰火之用一炤即遍故心火为风所扇即翕翕发热脾主周身之肌肉故风入亦即翕翕然热徧周身但肌肤之热发自本臓则上输之精欝故頺然如醉腹中脾所主也邪胜正正不用故烦重皮目瞤瞤风在中也短气者肺赖脾精以为气脾病则肺虚而气短矣脾属中州其象缓浮之大坚是土燥而翘反其安敦之性所谓如乌之喙也按如覆杯则如頺土矣至状如揺是不防成至而欲倾圯之象故其动非活动转非圎转非臓气埀絶而何故曰死
　　论曰金匮缺脾中寒然不过如自利腹痛腹胀不食可类推也若已上脾中风诸证则凡形体之待中土以収冲和之益者其变证如此乃详脾中风之内象也若内经云脾中风状多汗恶风身体怠惰四肢不欲动色薄防黄不嗜食诊在鼻上其色黄此言脾中风之外象也
　　趺阳脉浮而濇浮则胃气强濇则小便数浮濇相抟大便则坚其脾为约麻仁丸主之
