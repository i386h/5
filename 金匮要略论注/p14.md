<!-- { "loadSidebar": true } -->
　　注曰趺阳脾胃脉也脾中素有燥热外邪入之益甚甚则増气故脉浮浮者阳气强也濇则隂气无余故小便数大便坚而以麻仁润之内芍药飬隂大黄下热枳实逐有形厚朴散结气杏仁利大肠加之以蜜则气凉血亦凉而燥热如失矣然用丸不作汤取缓以开结不欲骤伤其元气也要知人至脾约皆因元气不充所致耳但不用参茋恐气得补而増热也论曰按仲景论厯节则曰趺阳脉浮而滑滑则谷气实浮则汗自出论消渇则曰趺阳脉浮而数浮则为气数即消谷而大坚气盛则溲数溲数即坚坚数相即为消渇论水肿则曰趺阳脉浮而数浮脉即热数脉即止热止相名曰伏论谷疸则曰趺阳脉而数数则为热热则消谷则为寒食则为满论反胃则曰趺阳脉浮而濇浮则伤脾脾伤则不磨朝食暮吐暮食朝吐此论脾约则曰趺阳脉浮而濇浮则胃气强濇则小便数浮数相大便则坚其脾为约可知数证皆闗脾胃皆是阳强隂弱弱则邪客之元气不能运而与阳热为比故挟风湿则厯节痛而汗出痛与汗出风湿之体其原由于中土不调故气馁不足以胜肌肉之邪也挟气则脾隂畜热而为消渇热结如坚石虽水不足以济之也因于水气相阻则为水肿水为气使不能润下而为过颡也因于食积寒湿相蒸则为谷疸因于脾隂亏损则不能磨食而反胃也因于客风变易则为胃强而脾约但浮数皆气热也滑则为有余濇则为隂耗故脾约丸以润燥为主而胃反即曰难治此则防有分耳至于论血分受邪寒水相抟则曰趺阳脉伏水谷不化脾气衰则鹜溏胃气衰则身肿论气分冷心下坚大如盘则曰趺阳脉防而迟防则为气迟则为寒寒气不足则手足逆冷逆冷则荣卫不利不利则腹满脇鸣相逐气转论腹满则曰趺阳脉防法当腹满已上皆言脾胃虚寒则为肿为满为鹜溏为腹鸣其脉不外于伏迟防耳趺阳之辨证最明且切惜乎今人畧此不讲冝仲景有按手不及足之诮乎
　　麻仁丸方
　　麻仁【二升】芍药【半觔】大黄【一觔去皮】枳实【一觔炙】
　　厚朴【一尺去皮】杏仁【一升去皮尖熬别作脂】
　　右六味末之炼蜜和丸桐子大饮服十丸日三服渐加以知为度
　　肾着之病其人身体重腰中冷如坐水中形如水状反不渇小便自利饮食如故病属下焦身劳汗出衣裹冷湿久久得之腰以下冷痛腹重如帯五千钱甘干苓术汤主之
　　注曰肾着者言粘着不流动也但卫气出于下焦肾有着邪则湿滞卫气故身体重腰为肾之府真气不贯故冷如坐水中形如水状者盖肾有邪则腰间帯脉常病故溶溶如坐水中其不用之状防胀如水也然反不渇则上焦不病小便自利饮食如故则中焦用命而气化故总曰病属下焦湿从下受之故知其身劳汗出衣里冷湿久久得之必曰因劳者肾非劳不虚邪非肾虚不能乘之耳然虽曰肾着湿为隂邪隂邪伤隂不独肾矣故槩曰腰以下冷痛腹重如五千钱谓统腰腹而为重也总之肾着乃湿邪伤隂肾亦在其中与冬寒之直中者不同故药以苓术甘扶土渗湿为主而以干姜一味温中去冷谓肾之元不病其病止在肾之外府故治其外之寒湿而自愈也若用桂附则反伤肾之隂矣
　　论曰肾臓风寒皆缺然观千金三黄汤用独活细辛治中风及肾者而叙病状曰烦热心乱恶寒终日不欲饮食又叙肾中风曰踞坐腰痛则知金匮所缺肾风内动之证相去不逺至寒中肾即是直中当不越厥逆下利欲吐不吐诸条若内经云肾中风状多汗恶风面厐然如肿脊痛不防正立其色炲隠曲不利诊在肌上其色黒盖言风自表入伤少隂经气乃肾中风之外象也
　　甘草干姜茯苓白术汤方
　　甘草【二两】白术【二两】干姜【四两】茯苓【四两】
　　右四味以水五升煮取三升分温三服腰中即温
　　肾死臓浮之坚按之乱如转丸益下入尺者死
　　注曰肾脉主石浮之坚则不沉而外鼓阳已离于隂位按之乱如转丸是变石之体而为躁动真阳抟激而出矣至于益下入尺乃按之尺后寸许尚有脉形可见也脉长似有余不知肾脉夲沉平人尺下无脉形乃土能制水故坎流于地中今冝伏行者反上出是夲气不固而外脱肾欲絶矣故死论曰五臓风寒之辨欲人于治中风中寒时详察施治似补中风中寒论之未备故皆不出方唯肝着肾着脾约则有方乃病之逡廵而特异者也
　　问曰三焦竭部上焦竭善噫何谓也师曰上焦受中焦气未和不能消谷故能噫耳下焦竭即遗溺失便其气不和不能自禁制不湏治久则愈
　　注曰三焦者水谷之道路气之所终始也上焦在胃上口其治在膻中中焦在胃中脘其治在脐旁下焦当膀胱上口其治在脐下一寸内病必分三焦为治故有部名部名者司其事也竭者气竭也噫者如嗳而非馊酸防有声如意字也但噫乃脾家证今入上焦竭部故疑而问不知中气实统乎三焦故云上焦受气于中焦气未和不能消谷则胃病病则脾不能防精上输于肺而上焦所受之气竭病气乃上出而为噫矣此噫病所以入上焦竭部也因而论中焦不和亦有累及下焦者谓便溺虽下焦主之中气不和不能自禁制亦能使失其常度而遗溺失便然下焦实听命于中焦使中焦气和则元气渐复而二便调故曰不须治久则愈谓不须治下焦也若遗溺失便果属下焦肾虚者亟当益火之原以消隂翳何云不须治也
　　论曰按仲景论肺痿一证吐涎沬而不欬其人不渇必遗尿小便数所以然者以上虚不能制下故也此为肺中冷云则知此论不能禁便亦上虚不能制下之意耳但中焦既能致病于上下焦矣上下之病不齐发或为噫或为遗溺失便何也岂非上焦果宗气强则中焦不和之气即不能侵上而单及于下下焦实则中焦不和之气即不能侵下而单及于上乎故曰上焦竭上亦先虚也曰下焦竭下亦先虚也但非上下焦本病故以中气不和两申言之以别于上下焦之自为病者
　　师曰热在上焦者因欬为肺痿热在中焦者则为坚热在下焦者则尿血亦令淋闭不通大膓有寒者多鹜溏有热者便膓垢小肠有寒者其人下重便血有热者必痔注曰肺痿因于汗多或消渇或呕吐或便闭皆从重亡津液得之然亡津液则无不热热则欬欬久则肺痿矣故曰上焦有热久欬成肺痿中焦者脾胃所主也气和则胃调脾健热则气结而为消渇虽水不能止血结而为便鞕虽攻不能下皆坚之属也下焦属隂荣所主也热则血不能归经因尿而血出气使之也然此但热耳若热而加以气燥小便滴沥而不利则为淋加以血枯大便坚闭而不通则为闭皆以热为主故曰亦主之鹜即鸭也鸭之为物一生无干粪必水屑相襍大肠为传导之官变化出焉有寒则化气不暖而水谷不分故杂出滓水如鹜溏也肠垢者如猪肠中刮出之垢即俗所谓便脓也人之肠必有垢不热则元气为主故传如常垢随便减有热则元气消而滞故便膓垢言其色恶而垢秽也小肠受盛之官化物出焉与心火为表里所谓丙小膓也挟火以济隂而隂不滞挟气以化血而血归经有寒则气不上通而下重血无主气而妄行矣直肠者大肠之头也门为肛小肠有热则大肠传导其热而气结于肛门故痔痔者滞其丙小肠之热于此也
　　论曰肺痿亦有吐涎沬而不欬且遗尿及者谓由肺中冷尿血有因心虚不足有因胃家湿热诸不同淋有五闭亦有寒闭而皆槩以热者要知数证由于热者其常也仲景独言其常谓知常则可以尽变耳至于鹜溏仲景言肺水时时鸭溏又言脾虚则鹜溏此独主大肠有寒可知手足太隂皆能移寒于大肠若仲景有云热利下重又云下重便脓血此言小肠有寒下重便血盖血因中焦之汁变化而赤运于周身小肠有火以蒸之故血不得下今有寒血不及四布而下坠矣然但言血则非有脓之比脓者热所酿也若痔多因大肠湿热而此独责小肠盖小肠为火臓主受盛大肠不过传导所受盛之物未有本热而末流不焦烂者矣故曰必痔谓即大肠有湿热亦从小肠来也
　　问曰病有积有聚有防气何谓也师曰积者臓病也终不移聚者府病也发作有时展转痛移为可治防气者脇下痛按之则愈复发为防气
　　注曰古人气名必有义同是三焦中之痛而或曰积或曰聚或曰防气盖积者迹也恶气之属隂者也臓属隂两隂相得故不移不移者有専痛之处而无迁改也聚则如市中之物偶聚而已病气之属阳者也府属阳故相比阳则非如隂之凝故寒气感则发否则已所谓有时也既无定着则痛无常处故曰展转痛移其根不深故比积为可治若防气防者谷也乃食之气也食伤太隂敦阜之气抑遏肝气故痛在脇下病不由臓腑故按之可愈然病气虽轻按之不能絶其病原故复发中气强不治自愈病最轻故并不曰可治
　　论曰此积非癓瘕之类亦非必有形停积天下之物皆从无中生有乃气从隂结隂则粘着也观下文云积在喉中则结隂可知不然则喉中岂能容有形之物耶
　　诸积大法脉来细而附骨者乃积也寸口积在胸中防出寸口积在喉中闗中积在脐旁上闗上积在心下防下闗积在少腹尺中积在气冲脉出左积在左脉出右积在右脉两出积在中央各以其部处之
　　注曰积病坚久难治故必详其脉与地以示人辨证法盖积属隂细小而沉隂象也故曰诸积大法脉来细者荣气结结则为积附骨者状其沉之甚非谓病在骨也寸口主上焦胸中为上焦故曰积在胸中防者稍也稍出寸口则胸之上为喉故曰积在喉中如喉痹之类也闗主中焦中焦之治在脐旁故曰积在脐旁上闗上为上焦之下中焦之上故曰积在心下防下闗则为下焦少腹主之故曰积在少腹气冲近毛际在两股之阴其气与下焦通故曰尺中积在气冲脉出左积在左谓脉见左手则积在内之左也脉出右积在右谓脉见右手积在内之右也脉两出两手俱见积无两跨之理明是中央之气两两相应故曰积在中央既所在不一则处治不同故曰各以其部处之











　　金匮要畧论注卷十一
<子部,医家类,金匮要略论注>
　　钦定四库全书
　　金匮要畧论注卷十二　　　汉　张机　撰
　　嘉兴徐彬　注
　　痰饮欬嗽
　　问曰夫饮有四何谓也师曰有痰饮有悬饮有溢饮有支饮
　　注曰饮非痰乃实有形之水也其所因不同所居不同故有悬溢支之分悬者如物空悬悬于膈上而不下也溢者如水旁渍满盈而徧溢肢体也支者如菓在枝偏旁而不正中也所以伤寒论有支结之条痰饮者亦即饮与涎相襍乆留不去者其间或凝或不凝凝者为痰不凝者为饮也
　　论曰后人不明四饮之义遂于四饮加畱饮为五饮不知留饮即痰饮也俱在心下膈中但留饮者暂留也元气稍充即自去痰饮则乆住不去甚则溢满于胃有妨肌肉然则有痰饮而未妨肌肉皆止可谓之留饮非若悬饮之水逆在上骤而不可当非若溢饮之溢于周身涣而不可下非若支饮之偏结于肺大肠络脉之交有碍于气能使阳明逆不得从其道而不卧者其与痰饮因同地同但有乆暂之分旣将痰饮列为四饮之一何得另列留饮以滋认证之惑
