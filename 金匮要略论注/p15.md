<!-- { "loadSidebar": true } -->
　　问曰四饮何以为异师曰其人素盛今瘦水走肠间沥沥有声谓之痰饮饮后水流在脇下欬唾引痛谓之悬饮饮水流行归于四肢当汗出而不汗出身体疼重谓之溢饮欬逆倚息气短不得卧其形如肿谓之支饮注曰脾胃证有忽肥忽瘦乃肥与瘦互换不常非若此之一瘦不复也故曰素盛今瘦谓素肥盛今忽瘦削也肠鸣有气虚者有火嘈者有寒气者若痰饮则实有溢下之饮故曰水走肠间沥沥有声谓如微水在而沥出作响也　饮后水流在脇下此则因水多而气逆者矣譬如倒山龙水为气吸不能下肺主布气气逆则肺气不行故欬唾气不行而欲行相攻击故引痛　凡饮入于胃游溢精气上输于脾脾气散精上归于肺通调水道下输膀胱水精四布五经并行若饮水多水则性冷多则气逆逆则溢故流于四肢然汗出则亦散矣不汗则身得湿气卫气不行而重复得冷邪与正相争而疼此由水气骤溢故曰溢饮内经曰肝脉耎而散色泽者当病溢饮葢水泛木浮而泽也并色脉而详之矣　若饮邪偏注停留上焦曲折之处则肺之支脉络大肠大肠经脉从柱骨之会上下入缺盆络肺下膈有饮停之外旣不通于表内不循于饮食之道而碍于肺大肠交通之气道肺主气气喜顺下碍则逆逆则欬息因呼吸而名气逆而欬则倚息矣倚者若有停倚而小促也有停倚则宗气不布而短矣阳明之气顺则下行逆则上行逆而上行则不得卧所谓阳明逆不得从其道也形如肿非肿也气逆暂浮喘定即平也
　　论曰悬饮溢饮此骤病也悬饮主内故痛而可下溢饮主外故重而可汗若痰饮则有微甚乆暂之不同故不必主痛重若支饮槩不言及痛而脉至胸痹亦云喘息欬唾短气或不得卧但多胸背痛而脉沉可知胸脾与支饮之辨全在痛与脉矣葢支饮病势偏而微故脉不痛各随现证而治胸痹病势虚而大且邪结故脉沉而且痛治唯以开结行阳为主也若支饮亦有脉沉者重在兼证卽非正支饮详后各条下
　　水在心心下坚筑短气恶水不欲饮　水在肺吐涎沫欲饮水　水在脾少气身重　水在肝脇下支满而痛　水在肾心下悸
　　注曰前辨四饮现证旣已划然但人之五脏或有偏虚虚则病邪乗之故皆曰在自当随证分别为治不得胶柱也　心主火水逼之故气收而筑如相攻然坚者凝隂之象短气心气抑而宗气弱则呼气自短也恶水不欲饮水本为火仇水多则恶増益矣　肺体清肃行荣卫布津液水邪遏之则气欝而涎聚有如肺痿所吐涎沫然气鬰而热重亡津液故仍引水自救　脾主肌肉且恶湿得水气则濡滞而重脾精不运则中气不足而倦怠少气　肝与少阳胆为表里所以主半表里者其经脉并行于脇水气乗之阴寒内束故脇下支满而少阳气上出故冲击而如伤风然然相攻吊动则痛矣支满者胸不全满而偏满也　肾本水脏加水则重强故凌心不安而为悸也悸亦有心虚者然支饮者兼见此证则当防水论曰水既所在不定言脏不及腑者腑属阳在腑则行矣脏属阴水与隂为类故乆滞也痰饮在胸似不属脏然虚则受邪病各有着故相援不去也按此水分五脏与水气篇心水肺水五条不同正宜叅防葢彼处论水通身之水也乃脏眞先有病而使水道壅塞妄行故以水肿为主病而直曰心水等谓其由心也但水气上下焦俱受之而水之来有分则证别故脾肾在下焦则皆腹满皆小便不利而唯肝有续通时心肺在上焦则因脏气作使渐及中下因而由心为身重少气阴肿由肺为身肿鸭溏小便难皆浸淫脾肾之象也此处言水内入之饮也适五脏有偏虚而饮气袭之故以饮为主病而曰水在谓饮气及之也但饮虽在上焦而水所徃有异则证殊其在心肺者固应见之上焦其在肝者肝在下而肝之府在脇病因府而气流于脏故胁满而痛也脾在下而脾主中气及肌肉饮气有余病气干脾则为水在脾而身重少气肾在下然心肾本交通心本先虚痰饮客之病气干肾则为水在肾而陵心为悸
　　夫心下有留饮其人背寒冷如掌大　留饮者脇下痛引缺盆欬嗽则辄已【一作转甚】　胸中有留饮其人短气而渴四肢厯节痛脉沉者有留饮
　　注曰留饮者原在徃来之道可去而暂留乃痰饮之不甚者非若支饮之偏而不易去者也故四饮中不列留饮而必另言之以示别也观曰心下曰胸中则与痰饮为类可知矣背寒冷如掌大此其饮之近背者妨督脉上升之阳而为背寒然饮气有限故仅如掌大也　留饮不必尽痛然脇下为肝胆之府少阳脉由缺盆过季脇饮近于脇邪袭肝侵少阳故脇下痛引缺盆然痛属气鬰欬嗽则少舒故暂已　其有饮留在胸中妨心气则气为之短肺不行气脾不输精则邪聚在膈而渴四肢厯节痛者有寒邪从表入也而脉沉故当责饮
　　论曰仲景叙厯节曰脉沉而弱由汗出入水中浴水气侵心故黄汗出厯节痛则知留饮中厯节痛一条乃亦为邪从表入者言之若更加黄汗竟当从厯节治矣
　　膈上病痰满喘欬吐发则寒热背痛腰疼目泣自出其人振振身瞤剧必有伏饮
　　注曰膈有留饮湿聚则为痰为满射肺则为喘为欬此其常也乃有不时吐发即为寒热背痛腰疼目泣自出其人振振身瞤剧者葢谓因吐则诸病俱发也寒热背痛腰疼俱太阳表证目泣者风气与阳明俱入人瘦则外泄而寒则为寒中而泣出也振振身瞤剧者荣气为痰所虚表里俱不足身体不能自主而瞤瞤者肉动也剧者变证零杂也然必待吐乃发则知不吐即不发有伏而为病根者矣故曰必有伏饮谓初亦痰满喘欬支饮无异唯不即发知其所处稍僻故为伏也
　　论曰四饮中悬饮溢饮皆猝感猝发非逡巡难辩之证唯痰饮支饮因循不已则伏饮岂非二饮之不即发者乎然不言留而言伏则义有不同矣葢痰饮深者入胃浅者留胸中毎与中气相干而与表气不相及支饮袭入偏旁既不与表气相干亦不与中气相碍唯伏饮则居常能为痰满喘欬吐则表证俱发可知伏饮为实邪乃在近背高处内与中气相通外与表气相接故邪动即大队俱起义如伏兵此当从表里并治如小青龙及木防巳汤去石膏加芒硝茯苓之类非从小便可去矣
　　夫病人饮水多必暴喘满凡食少饮多水停心下甚者则悸微者短气脉双者寒也皆大下后【一作喜】虚脉偏者饮也
　　注曰饮水多二条乃悬饮之类而不成悬饮者葢非停蓄在脇引痛则不可谓悬耳然病人饮水多必喘满水逆也暴者势骤在欲悬未悬之界也至食少饮多而为悸为短气则眞痰饮之渐矣故曰凡则知中气不强气壅作渴之人槩须防此欲人知饮所由来非专液聚为涎实有外入之水但多则陵心故悸水为火仇也微则短气心气为阳水为阴阳为阴所抑也双者两手皆寒则衞气结也然已上虽为饮为寒非元气虚不至此故又注其因曰皆大下后土虚若偏则饮无疑以关前皆主中气而有有不明是饮偏而脉亦偏耳
　　论曰又有一手两条脉亦曰双此乃元气不壮之人徃徃多见此脉亦属虚边愚槩温补中气兼化痰应手而愈
　　肺饮不但苦喘短气　支饮亦喘而不能卧加短气其脉平也
　　注曰上既曰偏者饮然肺与脉道远有饮在肺本则肺自病而为喘阻气不布而为短气乃肺之形病不妨脉故不支饮属实邪而偏为喘为不能卧为短气乃饮邪停膈而阳明气逆或不妨脉而脉不故曰平恐人因脉不而并疑喘与短气不能卧三证以为非饮也饮脉本故两举特异者言之
　　病痰饮者当以温药和之　心下有痰饮胸脇支满目苓桂术甘汤主之
　　注曰老人痰火槩多属火乃阴气亏而火冲胸中之清阳又不足以御之故纠纒不已治以清凉养阴为主若痰饮乃有形之饮因循不已湿结为痰本以寒湿为主病假使中气健运则不能容之矣故曰当以温药和之取其温中健脾化气行痰也若心下有痰饮心下非即胃也乃胃之上心之下上焦所属惟其气受寒湿阴邪冲胸及脇而为支满支者占定不去如痞状也阴邪抑遏上升之阳而目见色故苓桂术甘汤正所谓温药也桂甘之温化气术之温健脾苓之平而走下以消饮气茯苓独多任以为君也
　　苓桂术甘汤方
　　茯苓【四两】桂枝【三两】白术【三两】甘草【二两】
　　右四味以水六升煮取三升分温三服小便则利
　　夫短气有微饮当从小便去之苓桂术甘汤主之【方见上】肾气丸亦主之【方见妇人杂病中】
　　注曰短气有微饮即上文微者短气也然支饮留饮水在心皆短气总是水停心下故曰当从小便去之痰饮不言短气葢痰饮势大水走肠间有不止于妨气者矣苓桂术甘汤固能健胃下水肾气丸之力尤大葢使饮留不行土之力弱也似病属水胜不知土实借眞水以滋燥化物故曰太阴湿土水者肾也今以地黄养其眞阴山茱益肝苓药调脾丹皮凉肝肾之气使相火自伏泽泻泻膀胱以通肾气桂能化气附益眞阳以运动下焦阳气使肾之关门利而不壅则脾气自调调则健运古人所谓脾肾之气通则三焦俱泰者此也故能使饮从小便去耳然调阴阳滋根本实为虚损主方驱饮又其剰技矣
　　病者脉伏其人欲自利利反快虽利心下续坚满此为留饮欲去故也甘遂半夏汤主之
　　注曰仲景谓脉得诸沉当责有水又曰脉沉者为留饮又曰脉者为悬饮伏者亦即沈之意然有饮而痛者为胸痹彼云寸口脉沉而迟则知此脉字指寸口矣欲自利者不由外感内伤亦非药误也利反快饮减人爽也然病根未防外饮加之仍复坚满故曰续坚满虽坚满而去者自去续者自续其势已动故曰欲去甘遂能达水所而去水半夏燥水兼下逆气故以为君乗其欲去而攻之也甘草反甘遂而加之取其战克之力也蜜能通三焦调脾胃又制其不和之毒故加之利则伤脾故以芍药恊甘草以补脾阴固其本气也
　　甘遂半夏汤方
　　甘遂【大者三枚】　半夏【十二枚以水一升煮取半升去滓】芍药【五枚】　甘草【如指大一枚炙一本无】
　　右四味以水二升煮取半升去滓以蜜半升和药汁煎取八合顿服之
　　脉浮而细滑伤饮　脉索有寒饮冬夏难治　脉沉而者悬饮内痛病悬饮者十汤主之
　　注曰细脉不专属饮合滑则为水之象矣浮者客水自表入故脉未沉也浮而细滑谓浮本非饮浮而细滑则为饮耳不曰有饮而曰伤饮见为外饮所骤伤而非停积之水也　仲景尝谓脉数者当下其寒可知数之脉为阳中有阴故曰有寒饮病旣阳中有阴値大寒大热病气复因时令而变东垣所谓复病也复病深而易惑故曰冬夏难治　脉沉为有水故曰悬饮则气结故痛主十汤者甘遂性苦寒能泻经隧水湿而性更迅速直达大防性苦辛寒能防脏腑之水湿而为控涎之主芫花性苦温能破水饮窠故曰破癖须用芫花合大用者大防得即不损脾也葢悬饮原为骤得之证故攻之不嫌峻而骤若稍缓而为水气喘急浮肿三因方以十汤药为末肉和丸以治之可谓善于变通者矣
　　十汤方
　　芫花【熬】　甘遂　　大防【各等分】
　　右三味捣筛以水一升五合先煮肥大十枚取八合去渣内药末强人服一钱匕羸人服半钱平旦温服之不下者明日更加半钱得快之后糜粥自养
　　病溢饮者当发其汗大青龙汤主之　小青龙汤亦主之
