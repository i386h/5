<!-- { "loadSidebar": true } -->
　　注曰此言闻法之最细者先于呼吸出入之气而辨其病之在上在下为实为虚故就一呼一吸为一息之常理而先分别其出气之多者三以征其病之在上焦也谓息出于鼻一呼必一吸然呼出心肺主之吸入肾肝主之呼吸之中脾胃主之所主既分则出入之际亦宜分而详之于是就其呼之多者征其息而不与吸并言曰息揺肩者心中坚谓息而出多者火上窜也至揺肩则甚矣使非心中邪实而气稍得下行何至于此故曰心中坚曰息引胸中上气者欬谓上气为逆至息引其胸中之气上逆则肺金收降之令不行乃上逆而欬曰张口短气者肺痿唾沬谓短气虚也张口是有涎沬阻遏不容气返之势则必肺气不通而为肺痿唾沬三者全于呼而证其病之在心肺也然不竟言呼而曰息者葢出气虽大中无小还不能大呼故掲出揺肩息引张口六字而病之在呼者宛然然不得但言呼也
　　师曰吸而防数其病在中焦实也当下之则愈虚者不治在上焦者其吸促在下焦者其吸远此皆难治呼吸动揺振振者不治
　　注曰此从吸气多者以征其病之虚实而分治之难易也谓一呼一吸为平吸多是明有使之不平致防且数而吸气之徃返于中焦者速故曰其病在中焦实也故下之则壅通而愈若非实而虚则肝肾之本不固其气轻浮脱之于上不可治矣然病之在上在下不同在上焦则因心肺之阳虚不能生隂乃下济之阳变为厥阳而不入于下以心肺之道近故吸促在下焦则因肝肾之隂虚乃上交之隂变为燥火而卒难升上肝肾之道远故吸迟吸为收摄元气之主促与迟皆因元气亏故难治若呼吸徃来振振动揺直是营衞徃返之气已索短期迫矣故不治
　　师曰寸口脉动者因其王时而动假令肝王色青四时各随其色肝色青而反色白非其时色脉皆当病注曰此言医道贵因时为色为脉其理相应寸口是槩言两手寸关尺也谓鼓而有力为动因时之王而王宜也色亦应之即明堂察色之法也此不独肝姑假肝言之则青为肝之王气值时王而反色白则因肝受肺克不能随时之王也于是色反时病也脉反时亦病也色反脉脉反色亦病也故曰非其时色脉皆当病
　　问曰有未至而至有至而不至有至而不去有至而太过何谓也师曰冬至之后甲子夜半少阳起少阳之时阳始生天得温和以未得甲子天因温和此为未至而至也以得甲子而天未温和为至而不至也以得甲子而天大寒不解此为至而不去也以得甲子而天温如盛夏五六月时此为至而太过也
　　注曰此论天气之来有过不及不言及医然而随时制宜之意在其中四时之序成功者退将来者进故槩曰至然叅差不齐故有先至不至不去太过之问因言岁功之成以冬至后甲子起少阳六十日阳明六十日太阳六十日太隂六十日少隂六十日厥隂王各六十日六六三十六而岁功成即少阳王时言之则以未当温和而温和者为先至已当温和而不温和者为不至或大寒不解为不去温热太甚为太过其于他时甲子日亦槩以此法推之若人在气交之中有因时而顺应者有反时而衰王者有即因非时异气而致病者故湏熟审时令之气机有如少阳起以为治病之本故六节藏象论曰求其至也皆归于春
　　师曰病人脉浮者在前其病在表浮者在后其病在里腰痛背强不能行必短气而极也
　　注曰浮脉原主表仲防特于浮中分出表里欲人知浮脉之变也谓浮脉为阳故三部脉皆浮为太阳证然寸关尺有定位关前为阳关后为隂脉浮者在前阳脉阳位病在表无疑浮在关后阳脉隂位隂属里病即在里矣李顾河曰寸浮头痛生风或有风痰聚在胸关上土衰兼木旺尺中溲便不流通亦访此意然使隂位得隂脉则为寒下等症今得阳脉是病虽在里而挟阳为病也故病不在于少腹而为腰痛背强不能行且下焦气伤不能上接于胸中而气短短而极此隂中有阳邪在里之经而不在里之脏也故举以为脉浮在后之例云
　　论曰以前后分浮脉之隂阳而定表里此仲防剙论也然其言多蕴蓄正当引申触类不可泥尽有无病者而关前浮关后低弱岂亦属表乎无病者而关后浮关前低岂亦属表之里乎故仲防特掲病人二字则知必有表证可疑者乃如此断耳至有病起之前脉浮表也迨脉平而表减减后脉复浮岂表又复发乎亦当以里推之此言外意也
　　问曰经云厥阳独行何谓也师曰此为有阳无隂故称厥阳
　　注曰厥阳者孤阳也故经曰独行仲防以无隂注之按千金论冬月伤寒慎不可薫薰之逆客其息则喘无持客热令口烂疮隂脉且解血散不通正阳遂厥隂不徃从客热狂入内为结胸脾气遂弱清溲利通云此可悟有阳无隂之故并可悟厥阳之见证矣
　　问曰寸脉沉大而滑沉则为实滑则为气实气相搏血气入脏即死入腑即愈此为卒厥何谓也师曰唇口青身冷为入脏即死如身和汗自出为入腑即愈
　　注曰寸脉者心肺之位神气所居不浮而沈邪实也大而且滑病气也病邪之气与血气相搏动伤神明为病卒暴故曰卒厥无疑也然曰入脏死入腑愈脉既沉矣又分脏腑故疑所指不知此属中风之类也风喜归肝而克脾则邪并于脾而唇口青阳气不通而身冷曰入脏者内传也若身和汗出是邪不走内而走外外则散曰入腑者外出也
　　问曰脉脱入脏即死入腑即愈何谓也师曰非为一病百病皆然譬如浸疮从口起流向四肢者可治从四肢流来入口者不可治病在外者可治入里者即死注曰前云沉实相搏此邪重故脏不能当乃有邪防但正气亏亦脱入于脏即死入于腑则愈岂腑耐虚而脏不耐虚乎不知凡病以出阳为浅传隂为深故曰非为一病百病皆然浸疮之喻从口从四肢而易明口属隂四肢属阳隂阳之分即有可治不可治之别推之他病脏腑之理一也然脏腑二字混而难测里外二字浅而易晓故复结言病在外者可治在里者即死欲人于里外二字辨脏腑之所入也
　　问曰阳病十八何谓也师曰头痛项腰脊臂脚掣痛隂病十八何谓也师曰欬上气喘哕咽肠鸣胀满心痛拘急五臓病各有十八合为九十病人又有六防防有十八病合为一百八病五劳七伤六极妇人三十六病不在其中清邪居上浊邪居下大邪中表小邪中里防饦之邪从口入者宿食也五邪中人各有法度风中于前寒中于暮湿伤于下雾伤于上风令浮寒令急雾伤皮腠湿流关节食伤脾胃极寒伤经极热伤络注曰此段前言病有隂阳脏腑之异后言感有五邪中人之殊欲人叅互而求责也谓病在阳当从阳治如头项居上阳也腰脊虽在中督所主亦阳也四肢属阳则臂与脚亦阳也阳有太少阳明三经合六处岂非三六十八乎病在隂当从隂治如欬也上气而喘也哕也咽痛也肠鸣胀满也心痛拘急也皆三焦以内之病是里也隂也隂有太少厥隂三经合六处岂非三六十八乎然而隂病既有十八则隂属脏五脏各有十八岂非合为九十病乎阳病既有十八则阳属腑六腑各有十八但病为稍防岂非合为一百八病乎已上乃专为外至之邪中于隂阳脏腑者约畧为言去古甚远不能逐病而悉数之矣姑附灵枢所列用缓急大小滑濇六脉以求五脏之病者侯叅○【肺急甚为癫疾防急为肺寒热怠惰欬唾血引腰背胸若鼻息肉不通】○【缓甚为多汗防缓痿瘘偏风颈已下汗出不可止】○【大甚为颈肿防大为肺痹引胸背恶日光】○【小甚为泄防小为消瘅】○【滑甚为息奔上气防滑为上下出血】○【濇甚为呕血防濇为鼠瘘在颈与腋之间为下不胜其上其应喜酸】○【心急甚为瘈疭防急为心痛引背食不下】○【缓甚为狂笑防缓为伏梁在心下上下行有时唾血】○【大甚为防介防大为心痹引背善泪出】○【小甚为善哕防小为消瘅】○【滑甚为善渇防滑为心疝引脐小腹鸣】○【濇甚为瘖防濇为血溢为维厥耳鸣癫疾】○【肝急甚为妄言防急为肥气在脇下如覆杯】○【缓甚为呕防缓为水瘕痹】○【大甚为内痈防大为肝痹隂缩欬引小腹】○【小甚为多饮防小为消瘅】○【滑甚为防疝防滑为遗溺】○【濇甚为溢饮防濇为瘈疭筋痹】○【脾脉急甚为瘈疭防急为膈中为饮食入而还出复沃沬】○【缓甚为痿厥防缓风痿四肢不用心慧然若无疾】○【大甚为撃仆防大为疝气腹里大脓血在肠胃之外】○【小甚为寒热防小为消瘅】○【滑甚为防癃防滑为防毒蛕蝎腹热】○【濇甚为肠防防濇为内防多下脓血】○【肾脉急甚为骨痿癫疾防急为沉厥奔豚足不收不得前后】○【缓甚为折脊防缓为洞洞者食不化下咽还出】○【大甚为隂痿防大为石水起脐下以至小腹肿垂垂然上至胃脘死不治】○【小甚为洞泄防小为消瘅】○【滑甚为癃防防滑为骨痿坐不能起目无所见见黒花】○【濇甚为大痈防濇为不月为沉痔】附千金所述用刺合脉之法以治六腑者侯叅○【大肠病为肠中切痛而鸣濯濯冬日重感于寒为病泄当脐而痛不能久立取肓之原巨虚上亷三里】○【小肠病为小腹痛腰脊控睾而痛时窘之后为耳前热肩上及手小指次指之间热取巨虚下亷按其所过经脉以调之】○【胃病者为腹防胀胃脘当心而痛支两脇膈咽不通饮食不下取三里】○【胆病者善太息口苦呕宿汁心澹澹如人将捕之咽中介介然数唾刺三里以下胃气逆刺足少阳血络以闭胆郤】○【三焦病为腹气满小腹尤坚不得小便窘急溢则水留即为胀刺委阳】○【膀胱病为小腹偏肿而痛以手按之即欲小便而不得为肩上热及足小指外亷踁踝后皆热若脉陷取委中】其五劳七伤六极与妇人三十六病皆非外邪深伤经络脏腑之病故不在数今附千金所述五劳七伤六极以备攷【五劳者久视伤血久卧伤气久坐伤肉久立伤骨久行伤筋】○【七伤者大饱伤脾大怒气逆伤肝强力举重坐地伤肾形寒饮冷伤肺忧愁思虑伤心风雨寒暑伤形大怒恐惧不节伤志】○【六极者气极血极筋极骨极肌极精极也】○又附妇人十二瘕九痛七害五伤三因为三十六病者以备攷○【十二瘕者谓所下之物一如青泥二如青血三如紫汁四如赤皮五如脓痂六如豆汁七如葵羙八如凝血九如青血似水十如米汁十一如月浣十二如经度不应期也】○【九痛者一隂中痛伤二隂中淋痛三小便即痛四寒冷痛五月水来腹痛六气满注痛七汗出隂如防啮痛八脇下痛九腰痛】○【七害者一害食二害气三害冷四害劳五害房六害妊七害睡】○【五伤者一孔痛二中寒热痛三小肠急牢痛四脏不仁五子门不正】○【三因者一月水闭塞不通二绝产乳三羸瘦不生肌肉】然邪之所以只伤阳所以只伤隂所以在表所以在里所以在上所以在下所以在脾胃则邪有清浊不等大小不同或止饮食之异耳其所伤之时节浅深亦各于邪所中时分之故曰五邪中人各有法度五邪者即下风寒湿雾食也风为阳邪故中于前前者朝也卫也寒为隂邪故中于暮暮者晩也荣也湿为浊邪故伤于下雾为清邪故伤于上风性轻故令脉浮寒性敛束故令脉急雾性清阳故走皮腠湿性隂浊故流关节饮食脾胃主之故伤止脾胃不及经络腠理极寒伤经冬月阳不在外故无以外固而邪伤及经所以有正伤寒之説也极热伤络夏月阳气在外暑热并之汗出络虚所以有疿疖中暑等病而无六经之伤寒也
　　问曰病有急当救里救表者何谓也师曰病医下之续得下利清糓不止身体疼痛者急当救里后身体疼痛清便自调者急当救表也
