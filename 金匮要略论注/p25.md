<!-- { "loadSidebar": true } -->
　　诸浮数脉应当发热而反洒淅恶寒若有痛处当发其痈师曰诸痈肿欲知有脓无脓以手掩肿上热者为有脓不热者为无脓
　　注曰诸疮痈之发初时有类外感然察其证则与表脉相反故浮数本为风热之脉风热即应发热而反洒淅恶寒且有痛处明是内有壅结之毒致卫气为内热所抟不行于表而外反洒淅恶寒自当发防结气则痈自开若既有痈肿不热则脓未成热则毒聚故以手掩肿处热为脓不热无脓然不出方痈者壅也通其壅则愈故以一发字尽之
　　肠痈之为病其身甲错腹皮急按之濡如肿状腹无积聚身无热脉数此为腹内有痈薏苡附子败酱防主之注曰前节槩论疮痈乃荣气热胕非表间病而为躯殻间病故于脉数不热反洒淅恶寒别之此论肠痈乃肠胃之病似宜只腹痛而不及外不知痈乃血脉间病肠为阳明阳明主一身肌肉故必其身甲错甲错者如鳞也观金匮凡三言甲错肺痈曰胸中甲错肺虽主周身之气不主周身之血唯胸中为肺之府热过于荣伤其血脉故甲错又五劳有干血曰肌肤甲错盖干血者败血也败血伤血况干血所贮非肠则胃俱属阳明故亦主肌肤甲错但劳病必先伤阴故多两目黯黒肠痈之病毒在肠肠属阳明阳明主肌肉故其身甲错腹为肠之府故腹皮急毒热之气上鼓也气非有形故按之濡然皮之急虽如肿状而实无积聚也病不在表故身无热热虽无而脉数痈为血病脉主血也故曰此为肠痈薏苡寒能除热兼下气胜湿利肠胃破毒肿故以为君败酱善排脓破血利结热毒气故以为臣附子导热行结故为反佐
　　薏苡附子败酱防方
　　薏苡仁【七分】附子【二分】败酱【五分即苦菜】
　　右三味杵为末取方寸以水二升煎减半顿服小便当下
　　肿痈者少腹肿痞按之即痛如淋小便自调时时发热自汗出复恶寒其脉迟者脓未成可下之当有血脉洪数者脓未成不可下也大黄牡丹皮汤主之
　　注曰肿痈者最苦在肿不比肠痈之腹皮急故即以肿名之少腹痞者内实而不濡也按之即痛有形之血为病故也如淋者血分热则不通快血分痛而气不病故小便仍自调然少腹虽主下焦而不见膀胱与肾之证正内经所谓开阖不得寒气从之陷脉为瘘也但彼肠痈热毒留腹中故身无热此独时时发热者乃阳经荣热故潮热自汗唯热结在下外热内寒故复恶寒但脉迟是血未尽败脉未变热故迟滞而敛知其脓未成可下其毒气毒气已在血之近下者故当有血若脉洪数则毒热之气弥满不收是脓已成必须从皮肉间抉去有形之败浊不可内消故曰不可下大黄牡丹汤乃下方也牡丹桃仁泻其血络大黄芒硝下其结热冬子下气防热善理阳明而复其正气然此方虽为下药实内消药也故稍有脓则从下去无脓即下出血之已被毒者而肿消矣
　　大黄牡丹汤方
　　大黄【四两】牡丹【一两】桃仁【五十个】子【半升即冬子】
　　芒硝【三合】
　　右五味以水六升煑取一升去滓内芒硝再煎沸顿服之有脓当下如无脓当下血
　　问曰寸口脉浮防而澁法当亡血若汗出设不汗出者云何曰若身有疮被刀斧所伤亡血故也
　　注曰此条乃详应汗出而不汗出之故谓寸口为阳浮似阳盛然防则为阳防是浮乃火盛非阳盛也浮防而濇血亏阴热阴热则血为火抟津为热脱故当亡血若汗出乃有见是脉而汗反不出故疑浮非因亡血观其身有疮痕知为刀斧所伤则先已亡血也血夺者无汗故汗不出耳不出方者重在辨脉与汗不主论治也
　　病金疮王不留行防主之
　　注曰此非上文伤乆无汗之金疮方乃槩治金疮方也故曰病金疮王不留行防主之盖王不留行性苦平能通利血脉故反能止金疮血逐痛蒴藋亦通利气血尤善开痹周身肌肉肺主之桑根白皮最利肺气东南根向阳生气尤全以复肌肉之主气故以此三物甚多为君甘草觧毒和荣尤多为臣椒姜以养其胸中之阳厚朴以疏其内结之气芩芍以清其阴分之热为佐若有风寒此属经络客邪桑皮止利肺气不能逐外邪故勿取
　　王不留行防方
　　王不留行【十分八月八日采】　蒴藋细叶【十分七月七日采】
　　桑东南根【白皮十分三月三日采】甘草【十八分】黄芩【二分】
　　川椒【三分除目及闭口去汗】　　厚朴【二分】干姜【二分】
　　芍药【二分】
　　右九味桑皮以上三味烧灰存性勿令灰过各别杵筛合治之为防服方寸七小疮即粉之大疮但服之产后亦可服如风寒桑东根勿取之前三物皆阴干百日
　　排脓防方
　　注曰鸡子黄芍药以和阴气枳实合桔梗以通达周身之气则脓自行也人知枳实能下内气岂知合桔梗则能利周身之气而排脓耶
　　枳实【十六枚】芍药【六分】　桔梗【二分】
　　右三味杵为防取鸡子黄一枚以药防与鸡黄相等揉和令相得饮和服之日一服
　　排脓汤方
　　注曰甘桔以开提肺气姜以和中上焦之荣卫使内气通利而脓不凝也已上两方乃为疮痈不能防者槩治之方不独为肠痈肿痈设也
　　甘草【二两】桔梗【三两】生姜【一两】大【十枚】
　　右四味以水三升煑取一升温服五合日再服
　　浸淫疮从口流向四肢者可治从四肢流来入口者不可治浸淫疮黄连粉主之【方未见】
　　注曰浸淫疮者疮之浸淫不已虽属肌肉之病实随脏腑为流转者也故前仲景引为自脏入腑自腑入脏可治不可治之喻而此以黄连粉主之盖此本热毒邪气自外而渐深故以黄连清其邪热为主因原方失传故不载然愚意度之不过黄连一味耳故曰粉


　　金匮要畧论注卷十八
　　钦定四库全书
　　金匮要畧论注卷十九　　　汉　张机　撰
　　嘉兴徐彬　注
　　趺蹶手指臂肿转筋狐疝蚘虫病脉证治
　　师曰病趺蹶其人但能前不能郤刺腨入二寸此大阳经伤也
　　注曰人身阳明脉络在前太阳脉络在后故阳明气旺无病则能前歩太阳气旺无病则能后移今倾趺之后致蹶而不能如平人能前歩不能后却必须刺腨肠入二寸者葢腨肠者太阳脉之所过邪聚于太阳脉之合阳承筋间故必刺而防之谓伤止在太阳经也然太阳经甚多而必刺腨肠者葢腨肠即小腿肚本属阳明太阳脉过此故刺之使太阳与阳明之气相通则前后如意耳
　　病人常以手指臂肿动此人身体瞤瞤者防芦甘草汤主之【方未是】
　　注曰人身四肢属脾然肌肉之气统于阳明但足属足阳明手属手阳明若手指臂常肿动乃手阳明有痰气壅闭更身体瞤瞤是肌肉间阳明之气不运而肌肉肿动也防芦能吐风痰甘草能安中气故主之全方未见故阙
　　转筋之爲病其人臂脚直脉上下行防转筋入腹者鸡屎白散主之
　　注曰转筋之病大槩是土不能安水至于臂脚直则风淫于脾矣脉上下行防是有痓之意仲景云夫痓家脉伏坚直上下又曰脉伏而总是风入之象此更转筋入腹则是肝邪直攻脾臓此时如贼犯王城无暇缓治故以鸡屎白之下气消积防于去风安脾者先靖其内乱而后徐图安辑耳
　　鸡屎白散方
　　鸡屎白爲散取方寸七以水六合和温服
　　隂狐疝气者偏有小大时时上下蜘蛛散主之
　　注曰痛连少腹皆谓之疝故古有心疝肝疝等名此名狐疝者因其独见于外肾偏有小大而又上下不时故特名隂狐气以状其病之隂阳闪烁而不定也药用蜘蛛散蜘蛛有攻毒之能而抽丝结皆在少腹故用爲向导而加桂枝以伐肾邪使阳道行则隂气自消也
　　蜘蛛散方
　　蜘蛛【十四枚熬焦】　桂枝【半两】
　　右二味爲散取八分一七饮和服日再服蜜丸亦可
　　问曰病腹痛有虫其脉何以别之师曰腹中痛其脉当沉若反洪大故有蚘虫
　　注曰腹痛不必皆有虫因虫而痛亦有之其初时当必慿脉以别之故谓腹痛槩由寒触其正所谓邪正相即爲寒疝也寒则爲隂脉必沉卫气必结故乃洪大是反得阳脉脉不应病非因外矣故曰有蚘虫然未详蚘虫本证之痛状此叚单重在辨脉也
　　蚘虫之爲病令人吐涎心痛发作有时毒药不止甘草粉蜜汤主之
　　注曰此论蚘病之不因臓寒者也故其证独心痛吐涎而不吐蚘然其痛发作有时谓不恒痛也则与虚寒之绵绵而痛者异矣毒药不止则必治气治血攻寒逐积之药俱不应矣故以甘草粉蜜主之白粉杀防蜜与甘草旣以和胃又以诱蚘也
　　甘草粉蜜汤
　　甘草【二两】粉【一两】蜜【四两】
　　右三味以水三升先煑甘草取二升去滓内粉蜜搅令和煎如薄粥温服一升差即止
　　蚘厥者当吐蚘令病者静而复时烦此爲臓寒蚘上入膈故烦须臾复止得食而呕又烦者蚘闻食臭出其人当自吐蚘蚘厥者乌梅丸主之
　　注曰蚘防之爲病臓寒臓燥皆能使之不安故上条粉蜜甘草乃杀防与润燥之方也若蚘厥厥者逆也此与臓厥相类臓厥由无阳蚘厥亦因臓寒不能自安而上入但邪有浅深故臓厥则烦无暂安蚘厥则须臾得止故首言当吐蚘以见因寒而蚘不安致蚘上入膈非无蚘而竟烦之比也唯因蚘则动静不常故旣烦复止及复食而呕且烦者闻食臭而蚘欲得食则更上而吐出也其原由寒故类聚辛热以温之监以黄柏而加乌梅黄连以安其蚘参归以补其虚也
　　论曰黄连之苦可以安蚘则前甘草与蜜何以亦能安蚘也不知上条之蚘因燥而上入致使心痛则爲攻心之贼故以白粉杀蚘爲主而加甘蜜以润其燥若蚘厥未尝攻心且蚘因臓寒不得已而上入其膈故以乌梅黄连伏之爲主而加辛热以逐臓寒所以一心痛而不吐蚘一吐蚘而不心痛此是二条大分别也
　　乌梅丸方
　　乌梅【三百个】细辛【六两】干姜【十两】黄连【一觔】当归【四两】附子【六两炮】川椒【四两去汗】桂枝【六两】人参【六两】黄蘗【六两】右十味异捣筛合治之以苦酒渍乌梅一宿去核蒸之五升米下饭熟捣成泥和药令相得内臼中与蜜杵二千下丸如梧子大先食饮服十丸日三服稍加至二十丸禁生冷滑臭等食









　　金匮要畧论注卷十九
　　钦定四库全书
　　金匮要畧论注卷二十　　　汉　张机　撰
　　嘉兴徐彬　注
　　妇人妊娠病脉证
　　师曰妇人得平脉隂脉小弱其人渇不能食无寒热名妊娠桂枝汤主之【方见下利】于法六十日当有此证设有医治逆者却一月加吐下者则絶之
