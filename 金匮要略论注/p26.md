<!-- { "loadSidebar": true } -->
　　注曰平脉者不见病脉一如平人也关前爲阳关后爲隂小弱者脉形小不大软弱无力而非细也诸脉旣平而独下焦隂脉防见不同是中上焦无病乃反见渇不能食之证则渇非上焦之热不能食亦非胃家之病矣少阳有嘿嘿不欲食之证今无寒热亦无少阳表证可疑矣是渇乃隂火上壅不能食乃恶心阻食隂脉小弱乃胎元蚀气故曰名妊娠孕也药用桂枝汤者此汤表证得之爲解肌和荣卫内证得之爲化气调隂阳今妊娠初得上下本无病因子室有凝气溢上下故但以白芍一味固其隂气使不得上溢以桂甘姜扶上焦之阳而和其胃气但令上之阳气充能御相侵之隂气足矣未尝治病正所以治病也否则以渇爲邪热而觧之以不能食爲脾不徤而燥之岂不谬哉于法六十日当有此证者谓胎已成而气干上治之当以胎气爲主也设有因医治逆逆者误也却一月其期未满六十日则胎未成又加吐利而因医治误则脾胃实有受伤处是但当以断絶病根爲主不得泥安胎之说而狐疑致误也故曰絶之
　　论曰内经谓手少隂脉动甚谓之有子言心脉主血血聚则气盛也又谓隂抟阳别谓之有子言隂得胎气而强脉则抟撃而别于阳脉也今反以脉小弱爲妊娠可知孕只两月能蚀下焦之气而不能作盛势也过此则不然可知故千金云初时寸脉防小呼吸五至三月尺脉数也
　　妇人宿有症病经断未及三月而得漏下不【缺】　　在
　　脐上者此爲症痼害妊娠六月动者【缺】　　　　利时
　　胎也【该是动字】下血者后断三月衃【缺】　　　　　者其症不去故也当下其症桂枝茯苓丸主之
　　注曰妇人行经时遇冷则余血留而爲症症者谓有形可徴然症病女人恒有之或不在子宫则仍行经而受孕经断即是孕矣未及三月将三月也旣孕而仍见血谓之漏下今未及三月而漏下不止则养胎之血伤故胎动假使胎在脐下则眞欲落矣今在脐上是毎月凑集之新血因症气相妨而爲漏下实非胎病故曰症痼害痼者宿疾难愈曰痼害者无端而累之曰害至六月胎动此宜动之时矣但较前三月经水利时胎动下血则已断血三月不行乃复血不止是前之漏下新血去而症反坚牢不去故须下之爲安药用桂枝茯苓汤者桂枝芍药一阳一隂茯苓丹皮一气一血调其寒温扶其正气桃仁以之破恶血消症癖而不嫌伤胎血者所谓有病则病当之也且症之初必因寒桂能化气而消其本寒症之成必挟湿热爲窠苓渗湿气丹清血热芍药敛肝血而扶脾使能统血则养正即所以去邪耳然消症方甚多一举两得莫有若此方之巧矣毎服甚少而频更巧要知症不碍胎其结原微故以渐磨之
　　桂枝茯苓丸方
　　桂枝　茯苓　牡丹皮　桃仁【去皮尖熬】芍药【各等分】右五味末之炼蜜丸如兎屎大毎日食前服一丸不知加至三丸
　　妇人懐娠六七月脉发热其胎愈胀腹痛恶寒者少腹如扇所以然者子藏开故也当以附子汤温其藏【方未见】
　　注曰懐娠至六月七月此胃与肺养胎之时也脉者卫气结则脉发热者内中寒亦能作热也寒固主胀故脉使人胃胀六七月胃肺养胎而气爲寒所滞故始胀尚可至此则胎愈胀也寒在内则腹痛恶寒然恶寒有属表者此连腹痛则知寒伤内矣少腹如扇阵阵作冷若或扇之也此状其恶寒之特异者且独在少腹葢因子藏受寒不能阖故少腹独甚子藏者子宫也开者不敛也附子能入肾温下焦故曰宜以附子汤温其藏原方失注想不过伤寒论中附子合参苓术芍之附子汤耳
　　师曰妇人有漏下者有半产后因续下血都不絶者有妊娠下血者假令妊娠腹中痛爲胞阻胶艾汤主之注曰此叚槩言妇人下血宜以胶艾汤温补其血而妊娠亦其一但致病有不同无端漏下者此平日血虚而加客邪半产后续下血不絶此因失血血虚而正气难复若妊娠下血如前之因瘕者固有之而兼腹中痛则是因胞阻阻者阻其欲行之血而气不相顺非症痼害也故同以胶艾汤主之葢芎归地芍此四物汤也养隂补血莫出其右血妄行必挟风而爲痰浊胶以骡皮爲主能去风以济水煎成能澄浊艾性温而善行能导血归经甘草以和之使四物不偏于隂三味之力也而运用之巧实在胶艾
　　芎归胶艾汤方
　　芎防　阿胶　甘草【各二两】艾叶　当归【各三两】
　　芍药【四两】干地黄【六两】
　　右七味以水五升清酒三升合煑取三升去滓内胶令消尽温服一升日三服不差更作
　　妇人懐妊腹中防痛当归芍药散主之
　　注曰防痛者绵绵而痛不若寒疝之绞痛血气之刺痛也乃正气不足使隂得乘阳而水气胜土脾欝不仲欝而求伸土气不调则痛绵绵矣故以归芍养血苓术扶脾泽防防其有余之旧水芎防畅其欲遂之血气不用黄芩防痛因虚则稍挟寒也然不用热药原非大寒正气统则防寒自去耳
　　当归芍药散方
　　当归【三两】芍药【一觔】茯苓【四两】白术【四两】
　　泽防【半觔】芎防【三两或作半觔】
　　右六味杵爲散取方寸七酒和日三服
　　妊娠呕吐不止干姜人参半夏丸主之
　　注曰诸呕吐酸皆属于火此言胃气不清暂作呕吐者也若妊娠呕吐不止则因寒而吐上出爲呕不止则虚矣故以半夏治呕干姜治寒人参补虚而以生姜汁协半夏以下其所逆之饮
　　干姜人参半夏丸方
　　干姜【一两】人参【一两】半夏【二两】
　　右三味末之以生姜汁糊爲丸如梧子大饮服十丸日三服
　　妊娠小便难饮食如故当归贝母苦参丸主之
　　注曰从来小便难伤寒热邪传里则有之必先见表证或化原欝热者有之上必见渇中气不化者有之饮食必不调中气下陷者有之必先见脾胃证下焦欝热有之必不渇而饮食如故今妊娠饮食如故然小便难必因便溺时得风冷欝于下焦而爲热致耗膀胱之水故以当归贝母苦参丸主之苦参能入隂治大风开结气除伏热故以爲君当归辛温能入隂利气善治冲带之病故以爲臣其证虽不由肺然膀胱者气化之门下窍难则上必不利故以贝母开肺气之欝爲佐全不用利水药病不因水欝也
　　归母苦参丸方
　　当归【四两】贝母【四两】苦参【四两】
　　右三味末之炼蜜丸如小豆大饮服三丸加至十丸
　　妊娠有水气身重小便不利洒浙恶寒起即头葵子茯苓散主之
　　注曰有水气者虽未大肿胀经脉中之水道已不利而卫气挟水不能调畅如平人也水道不利则周身之气爲水滞故重水以通调而顺行逆则小便不利矣洒淅恶寒卫气不行也起即头内有水气不动则防阳尚留于目而视明起则厥阳之火逆隂气而上防则所见皆故头药用葵子茯苓者葵滑其窍而苓利其水也下窍利则上自不壅况葵子淡滑属阳亦能通上之经络气脉乎然葵能滑胎而不忌有病则病当之也又肝主疏泄葵子尤能通肝经之滞使疏泄不失其职故便无不利而他如乳闭乳肿奏功尤速也
　　葵子茯苓散方
　　葵子【一觔】茯苓【三两】
　　右二味杵爲散饮服方寸七日三服小便利则愈
　　妇人妊娠宜常服当归散主之
　　注曰宜常服者虽无病亦宜服之也葢生物者土也而土之所以生物者湿也血爲湿化胎尤頼之故以当归养血芍药敛隂肝主血而以芎防通肝气脾统血而以白术徤脾土其用黄芩者安胎之法唯以凉血利气爲主故凡砂仁枳殻苏梗皆爲安胎善物不知气尤主于肺黄芩能清肺而利气之源白术佐之则湿无热而不滞故白术佐黄苓有安胎之能是立方之意以黄芩爲主也胎产之难皆由热欝而燥机关不利养血徤脾君以黄芩自无燥热之患故曰常服易产胎无疾苦并主产后百病也
　　当归散方
　　当归【一觔】黄芩【一觔】芍药【一觔】芎防【一觔】
　　白术【半觔】
　　右五味杵爲散酒服方寸七日再服妊娠常服即易产胎无疾苦产后百病悉主之
　　妊娠养胎白术散主之
　　注曰胎之爲物土以载之血以养之故以白术培土芎防利肝胎恶隂气上逆故取椒性纯阳以隂爲归者使其摄上焦气分之热而下逹亦除腹中偶感之寒而使平然入隂不能养隂故以牡蛎气化纯雄性隂之物使散隂分凝结之热气而和其隂阳予治廸可弟妇未孕即痰见血既孕而不减人瘦予以此方治之因其腹痛加芍药两大剂而痰少止人爽胎安若心下毒痛则是肝气之欝未畅故倍芎防至心烦吐痛不能食饮则不独肝欝是有客寒逆甚而吐且痛火壅在上则爲烦矣故加细辛去寒半夏止逆用醋汤以和血而安其下也不愈用小麦汁养心液而安其上也又不愈用大麦粥和其中也病虽愈服之勿置药性和平不偏故曰养胎白术散不用血药调其气而血自和也
　　白术散方
　　白术　　芎防　　蜀椒【三分去汁】牡蛎
　　右四味杵爲散酒服一钱【缺】　三服夜一服但苦【脱一腹字】痛加芍药心下毒痛倍【缺】芎防心烦吐痛不能食饮加细辛一两半夏大【缺】二十枚服之后更以醋浆水服之若呕以醋浆水服之复不觧者小麦汁服之已后渇者大麦粥服之病虽愈服之勿置
　　妇人伤胎懐身腹满不得小便从腰以下重如有水气状懐身七月太隂当养不养此心气实当刺防劳宫及关元小便防利则愈
　　注曰伤胎者胎气失养实有所伤而病流下焦非偶感之客邪在中上焦比矣懐身固宜腹大然大者自大软者自软因伤而腹满则防有不同耳不得小便心火不下降也因而从腰以下气滞则重也如有水气状非水气也然腹满小便不利腰以下重皆水病中所有何以别之若脉沉按之不起洒淅头则爲眞水矣今皆不然乃七月手太隂当养胎因心气有邪则火盛烁金金不得安其清肃而气不化则小便不利上焦气馁则下焦气滞故重总由心火上烁而不下降故刺劳宫心之穴也并刺关元利其所交之肾则气不复再实矣小便防利则心火自降而肺得其平胎不失养故愈论曰按仲景妊娠篇凡十方而丸散居七汤居三葢汤者荡也妊娠当以安胎爲主则攻补皆不宜骤故缓以图之耳若药品无大寒热亦不取泥膈之药葢安胎以养隂调气爲急也













　　金匮要畧论注卷二十
　　钦定四库全书
　　金匮要畧论注卷二十一　　汉　张机　撰
　　嘉兴徐彬　注
　　妇人产后病脉证
　　问曰新产妇人有三病一者病痓二者病欝冐三者大便难何谓也师曰新产【缺】虚多汗出喜中风故令病痓亡血复【缺】　多故令欝冐亡津液胃燥故大便难注曰产妇【缺】　　襍病【缺】无定但从产上得之则以三病【缺】　　言其病【缺】三因则一也一病痓痓者身热【缺】　　寒面赤卒口噤背反张也脉经曰痓家其【缺】　坚直上下二者病欝冐欝冐者抑欝而昏冐【缺】三者大便难难者出之坚而非闭也人不同而病同故疑而问不知新产血虚血虚因多汗而邪乘虚入乃喜中风喜者易也风入于血虚之体无眞气以御之则风爲主而痓如枯木得风燥而翘矣亡血复汗则眞气旣耗内寒自生故曰寒多寒留于隂阳两虚之体则隂火欝而上冐若或防之矣血与汗皆津液所生血虚汗出津液旣亡燥邪旋发燥则热热则干干则大便难于出矣
