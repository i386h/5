<!-- { "loadSidebar": true } -->
　　产妇欝冐其脉防弱呕不能食大便反坚但头汗出所以然者血虚而厥厥而必冐冐家欲解必大汗出以血虚下厥孤阳上出故头汗出所以产妇喜汗出者亡隂血虚阳气独盛故当汗出隂阳乃复大便坚呕不能食小柴胡汤主之【方见呕吐中】
　　注曰此下言新产之病虽三痓病尚少唯欝冐与大便坚毎相兼而具且详其病因与治法也谓产妇欝冐虚多而邪少故其脉防弱中气虚也中虚则隂火爲逆而呕且不能食然不能食似乎胃弱易泄而不知亡津胃燥故大便反坚内虚燥而身之隂阳不和故身无汗但头汗出数证乃欝冐中兼有之证也因复详病因谓所以冐者何血虚则隂不能维阳而下厥厥者尽也寒也下寒则上欝如冐冐家欲解必大汗出见当聼其自汗非汗下所冝也其所以头汗者何旣血虚下厥则下之隂气尽而阳爲孤阳阳孤则上出而头汗矣然既头汗仍喜其汗出而解者何葢隂不亡则血未大虚唯产妇之血至过多而亡隂则阳爲孤阳自隂较之阳爲独盛所以喜其汗损阳而就隂则隂阳平故曰乃复然大便坚非热多乃虚燥也呕非寒乃胆气逆也不能食非实邪乃胃有虚热则不能食也故以柴胡参甘苓半姜和之
　　病觧能食七八日更发热者此爲胃实大承气汤主之【方见痓病】注曰此叚言大虚之后有实证即当以实治故谓病解能食则经络臓腑之气俱平无产后本病可疑至七八日更发热不恶寒又无表证可疑明是食复之象故曰胃实大承气峻逐之恐因循致虚也属词比事新产欝冐大虚之后药不嫌峻如此况他病乎
　　产后腹中防痛当归生姜羊肉汤主之并治腹中寒疝虚劳不足【方见寒疝】
　　注曰防痛者缓缓痛也槩属客寒相阻故以当归通血分之滞生姜行气分之寒然胎前责实故当归白芍散内加茯苓泽防防其水湿此之产后大槩责虚故君之以羊肉所谓形不足者补之以味也葢羊肉补气防痛属气弱故冝之此方攻补兼施故并治寒疝虚损
　　产后腹痛烦满不得卧枳实芍药散主之
　　注曰痛槩由气阻腹痛则脾虚气弱而阻也脾虚而正气不敛则满气阻而壅火在上则烦壅极而阳明逆不得从其道则不得卧故以枳实通气所谓通则不痛也芍药补脾敛气以消满也气顺不痛则不烦而卧矣然通气敛血则气血自调故又主痈脓以麦粥下之和肝气以养心脾也
　　枳实芍药散方
　　枳实【烧令黒勿太过】　　芍药【等分】
　　右二味杵爲散服方寸七日三服并主痈脓以麦粥下之
　　师曰产妇腹痛法当以枳实芍药散假令不愈者此爲腹中有余血着脐下宜下瘀血汤主之亦主经水不利注曰此言产妇腹痛果是脾虚气阻枳实芍药散袪恶气敛正气决无不愈有不愈即不可责虚必是有瘀血然产后之血不能瘀于上故曰脐下既有瘀血即当专攻血不得复狃虚寒二字掣肘其药力故直以大黄桃仁防虫峻攻之谓病去即是补耳唯专去瘀血故亦主经水不利既曰新血又曰如豚肝骤结之血也
　　下瘀血汤方
　　大黄【三两】桃仁【二十枚】防虫【二十枚去足】
　　右三味末之炼蜜和爲丸以酒一升煑取八合顿服之新血下如豚肝
　　产后七八日无太阳证少腹坚痛此恶露不尽不大便烦躁发热切脉防实再倍发热日晡时烦躁者不食食则谵语至夜即愈宜大承气主之热在里结在胱胱也注曰此条言产后恶露不尽有血瘀而病实不在血因腹内有热致血结膀胱其辨尤在至夜即愈四字谓产七八日则本虚稍可矣无太阳证则非头痛发热恶寒之表证矣乃少腹坚痛非恶露不尽而何然而不大便则爲肠胃中燥热烦躁发热则爲实热上攻脉防实则又非虚比更倍发热日晡烦躁则爲脾胃欝热证更食则谵语胃热尤确诸皆热结肠胃之证而非恶露不尽本证也况至夜即愈病果在隂则宜夜重而夜反愈岂非实热内结乎故以大承气主之意在通其热结以承接其元气则恶露自行不必如前之单下瘀血恐单去血而热不除则并血亦未必能去也故复总言之曰热在里即伤寒论表里之里谓当攻里也曰结在膀胱是言血偶因热而结非血自结之病故不当攻血也
　　产后【该有中风】风续续数十日不解头防疼恶寒时时有热心下闷干呕汗出虽久阳旦证续在耳可与阳旦汤【即桂枝加黄芩】
　　注曰此叚言产后中风淹延不愈而表里襍见者仍当去其风也谓中风之轻者数十日不解似乎不可责表然头疼恶寒汗出时有热皆表证也心下闷干呕太阳之邪欲内入而内不受也伤寒论有阳旦汤乃桂枝汤加黄芩以治太阳中风而挟热者今乆风而热不已则阳旦证仍在阳旦汤何不可与而因循以致误也
　　产后中风发热面正赤喘而头痛竹叶汤主之
　　注曰中风发热头痛表邪也然面正赤此非小可淡红所谓面若妆朱乃眞阳上浮也加之以喘气高不下也明是产后大虚元阳不能自固而又襍以表邪自冝攻补兼施故以桂甘防葛桔梗姜清其在上之邪竹叶清其胆腑之热而以参附培元气返其欲脱之阳然以竹叶名汤要知本寒标热胆居中【缺
　　缺】　　　　则标本俱安竹叶实爲功【缺】
　　【缺】　　　尤甚故加大附呕则逆而有水故加【缺】
　　竹叶汤方
　　竹叶【一把】葛根【三两】防风【一两】桔根【一两】
　　桂枝【一两】人参【一两】甘草【一两】附子【一枚炮】
　　大【十五枚】生姜【五两】
　　右十味以水一斗煑取二升半分温三服温覆使汗出如颈项强用大附子一枚破之如豆大【该是入字】前药扬去沫呕者加半夏半升洗
　　妇人乳中虚烦乱呕逆安中益气竹皮大丸主之注曰乳者乳子之妇也肝气原不足中虚者中气大虚也脾土复困弱于是火上壅则烦气上越则呕烦而乱则烦之甚也呕而逆则呕之甚也病本全由中虚然而药止用竹茹桂甘石膏白微者葢中虚而至爲呕爲烦则胆腑受邪烦呕爲主病故以竹茹之除烦止呕者爲君胸中阳气不用故以桂甘扶阳而化其逆气者爲臣以石膏凉上焦气分之虚热爲佐以白微去表间之浮热爲使要知烦乱呕逆而无腹痛下利等证虽虚无寒可疑也妙在加桂于凉剂中尤妙在生甘草独多意谓散蕴蓄之邪复清阳之气中即自安气即自益故无一补剂而反注其立汤之本意曰安中益气竹皮大丸神哉喘加柏实柏每西向得西方之气最深故能益金润肝木而宁心则肺不受烁喘自平也如古谓肝家气分药葢柏爲隂术能益肝隂而辑其横溢之气润肝之功多也有热倍白微葢微能去浮热故小品以桂枝加龙骨牡蛎汤云汗多热浮者去桂加白微附子各三分名曰二加龙骨汤则微之能去浮热可知矣
　　竹皮大丸方
　　生竹茹【二分】石膏【二分】桂枝【一分】甘草【七分】
　　白微【一分】
　　右五味末之肉和丸弹子大以饮服一丸日三夜二服有热倍白微烦喘者加柏实一分
　　产后下利虚极白头翁加甘草阿胶汤主之
　　注曰仲景治热利下重取白头翁汤葢白头翁纯苦能坚肾故爲驱下焦风热结气君药臣以黄连清心火也秦皮清肝热也檗皮清肾热也四味皆苦寒故热利下重者宜之若产后下痢其湿热应与人同而白头翁汤在所冝矣假令虚极不可无补但非他味参术所冝恶其壅而燥也亦非苓泽淡渗可治恐伤液也唯甘草之甘凉清中卽所以补中阿胶之滋润去风即所以和血以此治病即以此爲大补方知凡治痢者湿热非苦寒不除故类聚四味之苦寒不爲过若和血安中只一味甘草及阿胶而有余治痢好用参术者政由未悉此理耳
　　白头翁加甘草阿胶汤方
　　白头翁【二两】甘草【二两】阿胶【二两】秦皮【三两】
　　黄连【二两】蘗皮【三两】
　　右六味以水七升煑取二升半内胶令消尽分温三服
　　附方
　　千金三物黄芩汤治妇人在草蓐自发露得风四肢苦烦热头痛者与小柴胡汤头不痛但烦者此汤主之
　　黄芩【一两】苦参【二两】干地黄【四两】
　　右三味以水六升煑取二升温服一升多吐下虫注曰此言产妇有暂感防风或在半表里或在下焦风湿合或生虫皆能见四肢烦热证但以头之痛不痛爲别耳故谓在草蓐是未离产所也自发露得风是掲葢衣被稍有不愼而暂感也产后隂虚四肢在亡血之后阳气独盛又得微风则苦烦热然表多则上入而头痛当以上焦爲重故主小柴和觧若从下受之而湿热结于下则必生虫而头不痛故以黄芩清热爲君苦参去风杀虫爲臣而以地黄补其元隂爲佐曰多吐下虫谓虫得苦参必不安其上出下出政未可知也
　　千金内补当归建中汤治妇人产后虚羸不足腹中刺痛不止吸吸少气或苦少腹中急摩痛引腰背不能食饮产后一月日得服四五剂爲善令人强壮冝当归【四两】桂枝【三两】芍药【六两】生姜【三两】
　　甘草【二两】大【十二枚】
　　右六味以水一斗煑取三升分温三服一日令尽若大虚加饴糖六两汤成内之于火上暖令饴消若去血过多崩伤内衂不止加地黄六两阿胶二两合八味汤成内阿胶若无当归以芎防代之若无生姜以干姜代之
　　注曰桂枝汤爲中风家和荣卫调隂阳圣方加饴糖爲建中已爲邪盛正虚者巧定一先本后标之法今产后虚羸不足先因隂虚后并阳虚补隂则寒凝补阳则气壅后天以中气爲主故治法亦出于建中但加当归即偏于内故曰内补当归建中汤谓腹中刺痛不止血少也吸吸少气阳弱也故将桂枝生姜当归之辛温以行其荣卫之气甘草白芍以养其脾隂之血而以饴糖大峻补中气则元气自复而羸者豊痛者止也然桂枝于隂阳内外无所不通尤当归善入隂治带下之疾故又主少腹急摩痛引腰背不能饮食者葢带下病去而中气自强也曰产后一月日得服四五剂爲善谓急冝于此调之庶无后时之叹然药味和平可以治疾可以调补故又曰令人强壮冝若云大虚加饴糖而不用人参葢人参补元气与中气不相安者有之饴糖乃补中气而聼元气之自生故因此一味而曰建中正爲产后先血虚人参偏于气未免使阳骤胜则愈伤隂也若去血过多崩伤内衂方加干地黄阿胶所伤偏于隂故特多加隂药非产后必冝用地黄阿胶也
　　论曰近来肾气丸十全大补汤俱用肉桂葢襍温暖于滋隂药中故无碍至桂枝汤因作伤寒首方又因有春夏禁用桂枝之説后人除有汗发热恶寒一证他证即不用甚至春夏则更守禁不敢用矣不知古人用桂枝取其宣通气血爲诸药向导即肾气丸古亦用枝其意不止于温下也他如金匮论虚损十方而七方用桂枝胎前用桂枝汤安胎又桂苓汤去症产后中风面赤桂枝附子并用产后乳子烦乱呕逆用竹皮大丸内加桂枝治热烦此于建中加当归爲内补然则桂枝岂非通用之药若肉桂则性热下逹非下焦虚寒者不可用而人反以爲通用宜其用之而多误矣予自究心金匮以后其用桂枝取效变幻出竒不可方物一拈出以破时人之惑



　　金匮要畧论注卷二十一
　　钦定四库全书
　　金匮要畧论注卷二十二　　汉　张机　撰
　　嘉兴徐彬　注
　　妇人襍病脉证
　　妇人中风七八日续来寒热发作有时经水适断此爲热入血室其血必结故使如疟状发作有时小柴胡汤主之【方见呕吐中】
