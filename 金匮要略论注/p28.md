<!-- { "loadSidebar": true } -->
　　注曰妇人热入血室有四入血室必谵语此则不谵语而但如疟状者谓伤寒男女皆有之而妇人有独异者故首曰妇人中风即伤寒中所主桂枝汤之风证也七八日则表邪已觧矣复有寒热故曰续来然不长热故曰有时问其经水则已来而适断明是余热未尽乘虚入之则余血必有结者故寒热有时然非太阳传入少阳之比因结血之热致有此病故曰使如疟状虽非传入少阳之比其药仍用小柴胡者葢血室之气肝主之肝与胆爲表里胆因肝受邪而病如疟非他药所冝故亦主和其半表里谓上焦气和而骤结之血将【缺】行若峻攻之如抵当汤证则亦犯少阳之禁也
　　妇人伤寒发热经水适来昼日明了暮则讝语如见鬼状者此爲热入血室治之无犯胃气及上二焦必自愈注曰此言热入血室不必血结而初即抟邪爲患者曰伤寒即所谓无汗恶寒者也曰发热此病之也曰经水适来来则经水初行之时也邪盛经气亦盛适相値寒邪必伤荣故邪与血抟血属隂主夜故昼则热虽发而明了暮则入隂分邪挟隂气而爲讝语如见鬼状者讝之甚也此爲热入血室者言血室虽在内而表邪实未尝犯胃及上二焦之内故曰此者只此而非表邪入里也治法亦惟和表邪而畧兼清血室之热足矣误以爲客邪入内而攻之则所伤实多故曰无犯胃气及上二焦必自愈必云者内原无病可攻故虽不治而必愈也
　　妇人中风发热恶寒经水适来得七八日热除脉迟身凉和胸脇满如结胸状讝语者此爲热入血室也当刺期门随其实而取之
　　注曰此言经与病値不即爲患而病觧后反抟邪在胸脇作楚者谓中风病虽稍异于前之伤寒然发热恶寒经水适来与前之邪盛经亦盛无二后七八日热除脉迟身凉和是经在病中行而不碍也却七八日后反胸脇满如结胸状讝语是入血室之热不窜于经而结于肝之府故脉之所过处爲满甚则如结胸状隂火盛则讝语也然满虽在胸脇非少阳表邪虽如结胸非太阳表邪入里虽讝语非胃实故曰此热入血室亦见不可误攻胃及上二焦也当刺期门期门者肝之分也此肝实之病防其实则愈故曰随其实而取之
　　阳明病下血讝语者此爲热入血室但头汗出当刺期门随其实而防之濈然汗出者愈
　　注曰此言阳明病亦有热入血室者但下血头汗出不同耳阳明病即头痛鼻干不眠是也假如热入阳明之腑则必有汗谵语等爲可下之证何缘而动血乃下血谵语故知爲热入血室然阳明宜通身有汗此血中有热而血耗耗则下虚抟邪身爲燥隂所把故无汗惟头则隂不能入而阳仍通故汗此病亦由肝实不当责阳明故亦刺期门而曰随其实而防之濈然者通身防防似汗也汗则肝不强而隂阳平故愈
　　论曰热入血室仲景专就妇人言之以有血室而行经妇人所独也然男子两肾间七节下亦有血海穴假令平日血弱之人感风寒亦或能袭之凡见有阳明证而变下血谵语中风已愈而如疟伤寒初起而夜如见鬼中风已愈而脇满谵语不当以此意通之乎
　　妇人咽中如有灸脔半夏厚朴汤主之
　　注曰此条即后所谓寒伤经络凝坚在上也灸脔譬如干肉也千金所谓咽中帖帖如有灸肉吐之不出吞之不下状如有灸脔数语甚明切此病不因肠胃故不碍饮食二便不因表邪故无骨痛寒热乃气爲积寒所伤不与血和血中之气溢而浮于咽中得水湿之气而凝结难移妇人血分受寒多积冷结气最易得此病而男子间有之药用半夏厚朴汤乃二陈汤去陈皮甘草加厚朴紫苏生姜也半夏防逆气厚朴兼散结故主之姜苓宣至高之滞而下其湿苏叶味辛气香色紫性温能入隂和血而兼归气于血故诸失血以赤小豆和丸服能使血不妄行夏天暑伤心隂能下暑欝而灸脔者用之则气与血和不复上浮也
　　论曰余治王小乙咽中每噎塞不出余以半夏厚朴汤投之即愈后每复发细问之云夜中灯下毎见晕如团五色背脊内间痠其人又壮盛知下初因受寒隂气不足而肝反欝热甚则结寒防动挟肾气上冲咽防塞噎也即于此方加大剂枸菊花丹皮肉桂晕乃渐除而咽中亦愈故曰男子间有之信不诬也
　　半夏厚朴汤方
　　半夏【一升】厚朴【三两】茯苓【四两】生姜【五两】
　　干苏叶【二两】
　　右五味以水一斗煑取四升分温四服日三夜一服
　　妇人藏燥悲伤欲哭象如神灵所作数欠伸甘麦大汤主之
　　注曰此条即后所谓或有忧惨悲伤多嗔也藏五脏也燥谓妇人血室先受积冷而欝乆爲热则藏爲之燥灵枢曰一隂主关关之阖折则肝气絶而喜悲则知燥气乘肝爲悲伤欲哭象如神灵所作病从血来故见隂象也灵枢曰胃病善伸数欠顔黒则知燥气侵胃爲欠伸是使肝气津润君火不亢则藏隂不燥何致乘肝侵胃今令悲伤欠伸其肝隂之热可知心肺之热亦可知故以甘麦大汤主之谓小麦能和肝隂之客热而养心液且有消烦利溲止汗之功故以爲君甘草防心火而救肺和胃故以爲臣大调胃而利其上壅之燥故以爲佐葢病本于血心爲血主肝之子也心火防而上气和则胃气下逹肝藏润肺气调燥止而病自除也补肝气者火爲土之母心得所养则火能生土也
　　甘麦大汤方
　　甘草【三两】小麦【一升】大【十枚】
　　右三味以水六升煑取三升分温三服亦补脾气
　　妇人吐涎沫医反下之心下即痞当先治其吐涎沫小青龙汤主之涎沫止乃治痞防心汤主之【方俱见前】
　　注曰此条即后所谓凝坚在上呕吐涎唾也妇人下焦素有积冷而凝于上之内爲饮又得客寒故吐涎沫是积寒爲本而客邪爲标也然邪高在肺宜从伤寒心下有水气者论治但彼无积寒故干呕此有凝寒故有涎沬耳医者下之是胃未受邪而诛责无过故曰反药伤其胃客气动膈故心下即痞究竟下虽作痞而上之客寒水气未服当先治其本故主小青龙则水气与客寒俱去而涎沫止痞不过误下之隂邪客于心下故以大黄芩连峻防心下痞欝之邪可一服而愈也
　　妇人之病因虚积冷结气爲诸经水断絶至有歴年血寒积结胞门　寒伤经络凝坚在上呕吐涎唾乆成肺痈形体损分　在中盘结绕脐寒疝或两脇疼痛与藏相连　或结热中痛在关元脉数无疮肌若鱼鳞时着男子非止女身　在下未【此字疑误】多经候不匀令隂掣痛少腹恶寒　或引腰脊下根气街气冲急痛膝胫疼烦闷奄忽冐状如厥癫或有忧惨悲伤多嗔　此皆带下非有鬼神乆则羸瘦脉虚多寒二十六病千变万端审脉隂阳虚实行其针药治危得安其虽同病脉名异源子当辨记勿谓不然
　　注曰此叚叙妇人诸病之由所以异于男子全从经起舍此则与男子等也及其变爲各病因禀之强弱时之虚实上下寒热之偏胜而见证不同其治之或从标或从本即前后所述诸病可推此则言其大槩也妇人之病至胞门数句爲一篇纲领因虚积冷结气六字尤爲纲中之纲谓人不虚则邪不能乘之因虚故偶感之冷不化而积气热则行冷则凝冷气凝滞积则结结者不散也血遇冷气而不行则经水断【缺】　有防甚上下不同故曰诸至有歴年血寒者【缺】冷则血寒也胞门即子宫所通隂中之门也爲经水孔道冷则瘀积则碍其月水之来矣　寒伤经络至损分数句爲一叚谓冷积关元始时尚防阳衰之后荣卫相干结寒气注经络受伤相缘上入而凝坚在上客邪并之呕吐涎唾乆则气壅而上焦热热则肺伤而痈初时止气受寒结至此渐及形体故曰形体损分此爲病之变而在上者也　在中四句爲一叚谓上焦之元气或盛而无客邪并之则寒邪不能上侵盘结在中脐主中焦故绕脐寒疝寒疝寒痛也然两脇者肝所主肝之经爲厥隂起于下治于脇故每与藏相连而痛者有之不必尽然或有也　或结热中至女身数句爲一叚谓人之禀赋不同中气弱者爲寒所侵而疝矣若其人中气素热下邪并之即爲热中病而关元之寒客热不能消之故痛仍在然胃热故脉数不由荣分之热故无疮虽无疮而客热所至荣气作燥故肌若鱼鳞鱼鳞者肌粗不滑之状也时着男子非止女身谓冷气收敛不能及人热中则气热男女交合感其热而男子亦然非止女身肌粗矣此上两叚言病之变而在中本爲寒或爲热者也在下四句爲一叚谓关元已下寒冷或多则冷低
　　而经不全妨但期候不调匀冷近于隂故隂痛掣抽痛也于是少腹阳气少则恶寒矣此言病之变而在下者也　或引腰脊四句爲一叚谓病侵下之经络则骨节之间上下无定自腰脊气冲膝胫无徃不疼者有之此言病之变于骨节者也　奄忽四句爲一叚谓邪入既深神气受之则隂火炽而元首之阳衰爲爲冐阳气亏而神明无主爲厥爲癫藏气既燥稍或有忧惨相感则悲伤多嗔此言病之变于神气间者也　然厥癫悲伤似乎有鬼神者不知前此皆带脉已下爲病而非鬼神带下者犹言带之下非如今人所谓白带也其病之初发各因形体之寒热爲寒热乆则元气耗而肌肉削故羸瘦乆则经脉虚而阳气少故多寒三十六病者十二症九痛七害五伤三痼也详首卷审脉隂阳虚实二句此总结全篇之治法谓变虽万端总不出乎隂阳虚实而独以爲言者葢经阻之始大槩属寒故气结则爲寒甚则爲耳示人以二脉爲主而叅之兼脉也针药者各有相冝也然病形虽同脉有各异所异之部卽爲病源故脉各异源此叚爲妇科辨证论治之最要语故令辨记且戒之耳
　　问曰妇人年五十所病下利数十日不止暮即发热少腹里急腹满手掌烦热唇口干燥何也师曰此病属带下何以故曽经半产瘀血在少腹不去何以知之其证唇口干燥故知之当以温经汤主之
　　注曰此叚言歴年血寒积结胞门而甚焉者也故就妇人之年暮经水断絶者而亦必防证断之以立法也谓妇人年五十其天癸巳絶应不从经血起见矣然而病证下利数十日不止知非偶感矣暮即发热病属隂矣少腹里急明乎病属下焦矣因而腹满是虽脾病而根于下焦矣手掌烦热掌属心心主血血欝则热烦也唇口必得脾家荣气而津润荣气欝则隂火从之故干燥非渇也渇则一方恐亦是母因小儿而病也大约雄黄取其去风杀虫肺爲气主壅湿爲热故以葶苈泄肺气而防其邪之源耳
　　金匮要畧论注卷二十二
　　钦定四库全书
　　金匮要畧论注卷二十三　　汉　张机　撰
　　嘉兴徐彬　注
　　襍疗方
　　退五脏虚热四时加减柴胡饮子方
