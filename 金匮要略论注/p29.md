<!-- { "loadSidebar": true } -->
　　注曰此当与内经所谓凡伤于寒皆爲热病者对看葢伤寒邪自外来外来之邪爲经络间病爲实邪故此言五脏以别于表也曰虚热以别于实邪也谓五脏之间爲虚邪所袭因而气滞不畅则表里之间虚邪作热唯虚邪故四时皆有之唯虚邪不若表邪传经之互异故但随四时之气补防所宜相爲加减柴胡爲表里隂阳和觧之剂且性能升少阳生生之气故以爲君白术补中以养正气故以爲臣人身之中宣发则正气流通壅滞则气涌爲热故以桔梗开提上焦之气陈皮利中焦之气梹榔快腹中之气爲使生姜佐柴胡宣之于外佐梹榔散之于内名爲退虚热不全任补亦不用寒剂谓此热乃气分壅热非隂虚发热亦非外感表邪也然冬月多加柴胡此时少阳之气欲出于地故多加柴胡以助之则阳长阳长则三阳自防也至春勾萌渐发甲拆求申故加枳实以转动其机减白术恐土燥则木不荣也夏月热伤元气甘草功同人参故独増此以佐白术壮中气但长夏湿热盛则气滞药亦如春而加甘草不减白术但加枳实生姜取宣补并行以助其发荣也若秋之药与冬同气至此时渐収稍加陈皮以温中快脾谓秋冬収藏之令自不同于春夏耳
　　加减柴胡饮子方
　　柴胡【八分】白术【八分】大腹梹榔【四枚并皮子用】
　　陈皮【五分】生姜【五分】桔梗【七分】
　　以上冬三月柴胡稍多
　　柴胡　　陈皮　　大腹梹榔　　生姜
　　桔梗　　枳实
　　以上春三月比冬减白术増枳实
　　柴胡　　白术　　大腹梹榔　　陈皮
　　生姜　　桔梗　　枳实　　甘草
　　以上夏三月比春多甘草仍用白术
　　柴胡　　白术　　大腹梹榔　　陈皮
　　生姜　　桔梗
　　以上秋三月同冬三月唯陈皮稍多
　　右各防咀分爲三贴一贴以水三升煮取二升分温三服如人行四五里进一服如四体壅添甘草少许毎贴分作三小贴毎小贴以水一升煮取七合温服
　　再合滓爲一服重煮都成四服
　　长服诃黎勒丸方
　　注曰诃黎性温苦重酸轻有下气消痰之功故合五味五倍用则収濇合橘皮厚朴用则下气合人参用则治此云长服葢黎勒之下气苦中带酸利而兼澁故本草既谓破胸膈结气通利津液又谓止泄痢治乆所以能消腹中百病可长服也
　　诃黎勒【三两】　陈皮【三两】　厚朴【三两】
　　右三味末之炼蜜丸如梧子大酒饮服二十丸加至三十丸
　　三物备急丸方
　　注曰此方妙在干姜巴黄峻利寒热俱行有干姜以守中则命蒂常存且以通神明而复正性故能治一切中恶卒耳
　　大黄【一两】巴豆【一两去皮心熬外研如泥】干姜【一两】
　　右药各须精新先捣大黄干姜爲末研巴豆内中合治一千杵用爲散蜜和丸亦佳宻器贮之莫令歇气主心腹诸卒暴百病若中恶客忤心腹胀满卒痛如锥刺气急口噤停尸卒者以暖水苦酒服大豆许三四丸或不可下捧头起灌令下咽须臾当差如未差更与三丸当腹中鸣卽吐下便差若口噤亦须折齿灌之
　　治伤寒令愈不复紫石寒食散方
　　注曰熟玩此方可悟病后収摄余邪调和隂阳之法曰伤寒是病邪从外来有未尽清楚者也欲使愈而不复发既无邪之可驱补之徒足动其气故以诸石药之入隂而固本清热者以和其隂以姜附桂枝之入阳而运其本气者以复其阳以防风捜伏风桔梗开提肺气以文蛤散结热鬼臼除毒恶气其间钟乳补肺余粮益脾赤白石脂紫石英补心而养肺鎭浮补养虽有不同其爲和隂则一也干姜壮中宫之阳桂枝行上焦之阳附子复下焦之阳亦有不同其爲复阳则一也合栝蒌有调剂之力合桔梗有开发之妙于是隂阳平而气血调病何从复哉然方名尚有寒食二字方下无之恐是将寒食调服后或脱误耳未许候叅
　　紫石英【十分】白石英【十分】赤石脂【十分】钟乳【煆十分】栝蒌根【十分】防风【十分】　桔梗【十分】　文蛤【十分】鬼臼【各十分】　太乙余粮【十分烧】干姜　　附子【炮去皮】桂枝【去皮各四分】
　　右十味杵爲散酒服方寸七
　　救卒死方
　　薤捣汁灌鼻中
　　又方
　　雄鸡冠割取血管吹内鼻中
　　猪脂如鸡子大苦酒一升煑沸灌防中
　　鸡肝及血涂面上以灰围四旁立起
　　大豆二七粒以鸡子白并酒和尽以吞之
　　注曰凡人阳气一分不尽则不死故救卒死唯以复其阳气爲主若鼻气通于天天阳之所通也口气通于地地阳之所通也面爲诸阳之聚属阳明中土人阳之所通也故或以薤或以鸡冠血二物皆能通天分之阳故以灌鼻中猪脂能通肤中之阳苦酒爲引鸡子白能通肾中之阳大豆爲引故以之灌防鸡属巽肝爲魂之主涂面则内通于胃以灰围四旁则气更束而内入相引入肝故肝气通而愈













　　金匮要畧论注卷二十三
　　钦定四库全书
　　金匮要畧论注卷二十四　　汉　张机　撰
　　嘉兴徐彬　注
　　禽兽鱼虫禁忌并治
　　凡饮食滋味以养于生食之有妨反能有害自非服药炼液焉能不饮食乎窃见时人不闲调摄疾疢竞起若不因食而生苟全其生须知切忌者矣所食之味有与病相冝有与身爲害若得冝则益体害则成疾以此致危例皆难疗凡煑药饮汁以觧毒者虽云救急不可热饮诸毒病得热更甚宜冷饮之
　　注曰凡气遇热则増遇冷则减毒气亦然故曰诸毒病得热更甚凡觧毒药必甘寒之品亦此故也若干霍乱饮热汤则死葢毒由邪热炽盛故得热更甚毎见猪屎及盐水性寒皆能愈之亦所谓饮冷不独汤之凉也不冝辛热药亦可知也
　　肝病禁辛心病禁醎脾病禁酸肺病禁苦肾病禁甘春不食肝夏不食心秋不食肺冬不食肾四季不食脾辨曰春不食肝者爲肝气王脾气败若食肝则又补肝脾气败尤甚不可救又肝王之时不可以死气入肝恐复魂也若非王时卽虚以肝补之佳余臓准此
　　注曰肝病禁辛五句恐助仇也春不食肝五句恐衰臓偏絶也若死气入肝之説甚有妙理葢一臓当一臓之旺时生气之所起也以死肝合之则死气借旺而复是死气乗肝伐生生之气若非旺时纵有死气不乗旺无生气相引则死气不复也适足以补之而已故曰以肝补之佳
　　凡肝臓自不可轻噉自死者弥甚
　　凡心皆爲神识所舍勿食之使人来生复其报对矣凡肉及肝落地不着尘土者不可食之
　　猪肉落水浮者不可食
　　猪肉及鱼若狗不食鸟不啄者不可食
　　猪肉不干火灸不动见水自动者不可食之
　　肉中有如朱者不可食之
　　六畜肉有切不断者不可食之
　　父母及身本命肉食之令人神魂不安
　　食肥肉及热不得饮冷水
　　诸五臓及鱼投地尘土不汚者不可食之
　　秽饭馁肉臭鱼食之皆伤人
　　自死肉口闭者不可食之
　　六畜自死皆疫死则有毒不可食之
　　兽自死北首及伏地者食之杀人
　　食生肉饱饮乳变成白虫【一作血虫】
　　疫死牛肉食之令病洞下亦致坚积宜利药下之脯藏米瓮中有毒及经夏食之发肾病
　　治自死六畜肉中毒方
　　黄蘗屑捣服方寸匕
　　治食欝肉食漏脯中毒方【欝肉宻器葢之隔宿者是也漏脯茅屋漏下沾着者是也】烧犬屎酒服方寸毎服人乳汁亦良　饮生韭汁三升亦得
　　治黍米中藏干脯食之中毒方
　　大豆浓煑汁饮数升卽觧亦治狸肉漏脯等毒
　　治食生肉中毒方
　　掘地深三尺取其下土三升以水五升煑数沸澄清汁饮一升卽愈
　　治食六畜鸟兽肝中毒方
　　水浸豆防绞取汁服数升愈
　　马脚无夜眼者不可食之
　　食酸马肉不饮酒则杀人【酸当作骏出秦穆公岐下野人传葢马肉无不酸者】马肉不可热食伤人心
　　马鞍下肉食之杀人
　　白马黒头者不可食之
　　白马青蹄者不可食之
　　马肉防肉共食饱醉卧大忌
　　驴马肉合猪肉食之成霍乱
　　马肝及毛不可妄食中毒害人
　　治马肝中毒未死方
　　雄鼠粪二七粒末之水和服日服【屎尖者是】
　　又方
　　人垢取方寸七服之佳
　　治食马肉中毒欲死方
　　香防【二两】　杏仁【三两】
　　右二味蒸一食顷熟杵之服日再服
　　又方
　　煮芦根饮之良
　　疫死牛或目赤或黄食之大忌
　　牛肉共猪肉食之必作寸白虫
　　青牛肠不可合犬肉食之
　　牛肺从三月至五月其中有虫如马尾割去勿食食则损人
　　牛羊猪肉皆不得以楮木桑木蒸灸食之令人腹内生虫
　　噉蛇牛肉杀人何以知之噉蛇者毛髪向后顺者是治噉蛇牛肉食之欲死方
　　饮人乳汁一升立愈
　　又方
　　以泔洗头饮一升愈
　　牛肚细切以水一斗煑取一升暖饮之大汗出愈
　　治食牛肉中毒方
　　甘草煑汁饮之卽觧
　　羊肉其有宿热者不可食
　　注曰宿热者谓旧有热病人也羊肉补气得补而热増故不可食
　　羊肉不可共生鱼酪食之害人
　　羊蹄甲中有珠子白者名悬筋食之令人癫
　　白羊黒头食其脑作肠痈
　　羊肝共生椒食之破人五臓
　　猪肉共羊肝和食之令心闷
　　猪肉以生胡荽同食烂人脐
　　猪脂不可合梅子食之
　　猪肉和葵食之少气
　　鹿肉不可和蒲白作食之发恶疮
　　麋脂及梅李子如妊妇食之令子青盲男子伤精麋肉不可合虾及【缺】　梅李果食之皆病人
　　痼疾人不可食熊【缺】　终身不愈
　　白犬自死不出舌者食之害人
　　食狗鼠余令人发
　　治食犬肉不消心下坚或腹胀口干大渇心急发热妄语如狂或洞下方
　　杏仁【一升合皮熟研用】
　　以沸汤三升和取汁分三服利下肉片大騐
　　妇人妊娠不可食兎肉山羊肉及鳖鸡鸭令子无声音肉不可合白鸡肉食之令人面发黄
　　兎肉着干姜食之成霍乱
　　凡鸟自死口不闭翅不合者不可食之
　　诸禽肉肝青者食之杀人
　　鸡有六翮四距者不可食之
　　乌鸡白首者不可食之
　　鸡不可共胡蒜食之滞气【一云鸡子】
　　山鸡不可合鸟兽肉食之
　　雉肉乆食之令人瘦
　　鸡卵不可合鳖肉食之
　　妇人妊娠食雀肉令子乱无耻
　　雀肉不可合李子食之
　　燕肉勿食入水爲蛟龙所吞
　　鸟兽有中毒箭死者其肉有毒觧之方
　　大豆煑汁及盐汁服之觧
　　鱼头正白如连珠至脊上食之杀人
　　鱼头中无腮者不可食之杀人
　　鱼无肠胆者不可食之三年隂不起女子絶生
　　鱼头似有角者不可食之
　　鱼目合者不可食之
　　六甲日勿食鳞甲之物
　　鱼不可合鸡肉食之
　　鱼不得合鸬鷀肉食之
　　鲤鱼鲊不可合小豆藿食之其子不可合猪肝食之害人
　　鲤鱼不可合犬肉食之鲫鱼不可合防雉肉食之一云不可合猪肝食
　　鳀鱼合鹿肉生食令人筋甲缩
　　青鱼鲊不可合胡荽及生葵并麦中食之
　　防鳝不可合白犬血食之
　　龟肉不可合酒菓子食之
　　鳖目凹陷者及厌下有王字形者不可食之　其肉不得合鸡鸭子食之
　　龟鳖肉不可合苋菜食之
　　鰕无须及腹下通黒煑之反白者不可食之
　　食脍饮乳酪令人腹中生虫爲疟
