<!-- { "loadSidebar": true } -->
　　注曰此论湿之挟风而湿胜以致痹着者谓发热恶风太阳病也乃湿胜而疼痛太阳病来邪自表入湿挟风风走空窍故流关节关节者机关凑防之处也风气滞于中故逼心而烦然风为湿所搏而失其风之体故脉沉而细即知湿胜即名中湿亦曰湿痹痹着不去也气既为湿所痹则气化不敏或小便不利大肠主津湿则反快而不艰濇也病风者多燥闭故以湿胜而快者为反耳但当利其小便者便利而气化气化而湿行见不必狃于太阳而治风亦非痛在骨节而当温散之比矣
　　湿家之为病一身尽疼发热身色如薰黄也
　　注曰此言全乎湿而久欝为热者谓湿挟风者风走空窍故痛止在关节若单湿为病则浸徧体一身尽痛不止关节矣然湿久而欝欝则热故发热热久而气蒸于皮毛故疼之所至即湿之所至湿之所至即热之所至而色如薰黄薰者湿为浊隂欝则热燥故色黄复带焦黑而不亮也
　　湿家其人但头汗出背强欲得覆被向火若下之早则哕或胸满小便不利舌上如胎者以丹田有热胸上有寒渴欲得饮而不能饮则口燥烦也
　　注曰此言湿家有荣热气寒上下内外相阻者详其证以别之谓湿家有但头汗出寒湿格阳在头也然其人经中寒湿相抟而背强又不耐寒而欲覆被向火明是表邪偏阻外热内寒倘不待变热而早下之所谓攻其热必哕矣或上焦阳不足而胸满膀胱热而小便不利且舌上如胎非胎明是丹田有热而小便不利胸上有寒而胸满舌胎即使渴欲得饮然不能饮仍非上热之渴乃因下焦荣分热而欲水上焦气分寒而不能饮徒口燥烦也则所以调其寒热而和其上下治湿者可不另具一变通之法乎
　　湿家下之额上汗出防喘小便利者死若下利不止者亦死
　　注曰湿在人身经络肌腠间病也大腑者人身元气之关若动大腑则经络之邪不去而元气顿削故治湿始终不可下观首章云但当利其小便后章云法当汗解可知矣即后仲景治湿方但有温以燥之法有风以燥之法东垣师其意有升阳除湿汤有羌活胜湿汤此始终不可下之明騐也虽仲景有下之早则哕句似乎太早不可而后则可下也不知此为头汗而表未解者虑其有内入之事表邪内入则可下矣非言治湿可下也故曰湿家下之则阳虚者因寒下之药骤然攻之肾阳先脱肾先病心为应额为心部而肾水乘之则额上汗出防喘孤阳上脱也更小便利则上下交脱矣故死若其人上焦之阳未至于脱而下利不止肾为隂主二便不止是隂脱也故亦死
　　风湿相抟一身尽疼痛法当汗出而解值天隂雨不止医云此可发汗汗之病不愈者何也葢发其汗汗大出者但风气去湿气在是故不愈也若治风湿者发其汗但防防似欲汗出者风湿俱去也
　　注曰此言风湿两平者当汗解而不可过也谓风湿相抟疼痛法原当汗解值天隂则湿更甚可汗无疑而不愈何故葢风性急可骤驱湿性滞当渐解汗大出则骤风去而湿不去故不愈若发之防则出之缓缓则风湿俱去矣然则湿在人身粘滞难去骤汗且不可而况可骤下乎故前章曰下之死此但云不愈见用法不当而非误下比也
　　湿家病身疼发热面黄而喘头痛鼻塞而烦其脉大自能饮食腹中和无病病在头中寒湿故鼻塞纳药鼻中则愈
　　注曰此言湿之抟寒而偏于头者不当服汤药也谓湿家身疼发热其常也因湿欝而面黄又邪气内侵为喘为烦似中外有邪然头痛鼻塞则在头为甚且脉大是中不弱也能饮食腹中和矣虽有烦喘乃经中之邪内侵而内实无病邪独在头矣故曰病在头中寒湿故鼻塞病在上者宜从上越之故曰纳药鼻中则愈非责肺也
　　湿家身烦疼可与麻黄加术汤发其汗为宜慎不可以火攻之
　　注曰湿虽宜汗但前云大出则湿反不去则知汗中自有法故以麻黄汤为发汗之主而加术一味以为固本清湿之地则内外两得矣然发汗虽亦有火攻之法而非湿家也故又戒之
　　麻黄加术汤方
　　麻黄【二两去节】　桂枝【二两去皮】　甘艸【一两炙】　白术【四两】杏仁【七十个去皮尖】
　　右五味以水九升先煑麻黄减二升去上沫内诸药煑取二升半去滓温服八合覆取防汗
　　病者一身尽疼发热日晡所剧者此名风湿之病伤于汗出当风或久伤取冷所致也可与麻黄杏仁薏苡甘草汤
　　注曰此言湿有偏于风而积渐内著者治当防发汗以止其内入而安肝脾也谓湿流关节痛止关节一身尽疼发热则是湿由皮毛徧体蒸郁不止关节矣但未淫于肌肉故身不重风为湿所搏故无汗至日晡尤剧日晡为申酉时金之气肺主之肺之合皮毛明是风湿从肺之合而浸淫内着至肺金旺时助邪为虐而加甚与湿从下受者不同故曰此为风湿然皮毛受邪风何以夹湿所以知因汗出当风或久伤取冷所致故以麻杏利肺气防发汗以清皮毛之邪但肺病必传肝皮毛必及肌肉故以薏苡炙草壮筋悦脾而去风胜湿比前方去桂术加薏苡而炙草独多余剂概轻治在上故小其制也
　　麻黄杏仁薏苡甘草汤方
　　麻黄【五钱】　杏仁【十个去皮尖】薏苡【五钱】　甘草【一两炙】
　　右剉毎服四钱匕水盏半煎八分去滓温服有微汗避风
　　风湿脉浮身重汗出恶风者防巳黄茋汤主之
　　注曰此言风湿中有脾气不能运湿不为汗衰者又不得泥微发汗之例谓上条之一身尽疼邪虽徧体正气犹能自用且发热则势犹外出也假若身重则肌肉之气湿主之虽脉浮汗出恶风似邪犹在表然湿不为汗解而身重如故则湿欲搏风而风热盛不受搏反搏肌肉之正气明是脾胃素虚正不胜邪外风内湿两不相下故以术甘健脾强胃为主加茋以壮卫气而以一味防巳逐周身之风湿谓身疼发热之湿邪尚在筋腠此则正气为湿所痹故彼用薏苡炙草靖内以佐麻杏所不逮此反用茋术甘为主恊力防巳以捜外之风湿葢湿既令身重则虽脉浮汗出恶风不可从表散也然姜多而少宣散之意在其中矣
　　防巳黄茋汤方
　　防巳【一两】　黄茋【一两】　甘草【五钱炒炙】　白术【七钱五分】右剉毎抄五钱匕生姜四片大一枚水盏半煎八分去滓温服　喘者加麻黄五钱　胃中不和者加芍药三分　气上冲者加桂枝三分　下有陈寒者加细辛三分　服后当如防行皮肤中从腰下如氷后坐被上又以一被绕腰以下温令有防汗差
　　伤寒八九日风湿相抟身体疼烦不能自转侧不呕不渴脉浮虚而濇者桂枝附子汤主之如大便坚小便自利者去桂加白术汤主之
　　注曰此言风湿有在伤寒后而兼隂分虚寒者即当顾其本元而分别行阳燥湿之法谓伤寒八九日正邪解之时乃因风湿相抟身体疼烦不能自转侧不言热不言汗则表邪欲解而热防使呕且渴则里有热而口不呕渴则脉浮风也浮而虚濇寒湿在内而外阳不行也故以桂枝汤去芍加附以开寒痹并行通体之风湿然桂枝所以行营卫而走表者若大便坚小便自利是表里无病病在躯殻无取治表即去桂加术以壮肠胃之气使燥湿之力从内而出则风之挟湿而在躯殻者不从表解而从热化也故曰其人如冒状勿怪即是术附竝走皮中云
　　桂枝附子汤方
　　桂枝【四两去皮】　附子【三枚炮去皮】　甘草【二两炙】　生姜【三两切】大【十二枚劈】
　　右五味以水六升煑取二升去滓分温三服
　　白术附子汤方
　　白术【一两】　附子【一枚　炮去皮】　甘草【二两炙】　生姜【一两半切】大【六枚劈】
　　右五味以水三升煮取一升去滓分温三服一服觉身痹半日许再服三服都尽其人如冒状勿怪即是术附并走皮中逐水气未得除故耳
　　风湿相搏骨节疼烦掣痛不得屈伸近之则痛剧汗出短气小便不利恶风不欲去衣或身微肿者甘草附子汤主之
　　注曰此言风湿有痹甚而痛多者谓风湿相搏以致骨节疼烦掣痛甚乃风入増劲不能屈伸近之则痛剧是骨肉皆痛痛极而痹矣因而外湿汗出内湿短气气不宣化而小便不利且复内虚恶风不欲去衣形为风气所鼓而微肿则寒湿胜而阳不行故以术附甘壮其肠胃之气而以桂枝大行其阳此与前去桂加白术汤彼以不呕不渴大小便如常故去桂但将姜以宣其上焦之气使仗附子大力而行其湿此则内外骨肉无往不痹非姜枣所能宣通故不用姜枣加桂枝谓行荣衞之气而开其痹着非此不能耳
　　论曰湿有因病转者有积渐浸淫者有因湿转热者有下热而胸仍寒者有上湿而下仍寒者总是湿性粘滞挟风则上行因虚或寒则偏阻积久则痹着故仲景首揭太阳病变湿痹者病后也次言身疼变黄者久病也又言上寒下热者因虚偏阻而上下之间为热为寒正未可知也性命关头在内之元气故始终戒下忌泄而治法唯发汗渗湿为主外有痹着兼补之内有积寒兼温之所出凡六方约三法麻黄加术汤麻杏薏苡甘草汤发汗法也防巳黄茋汤开痹渗湿法也桂枝附子汤去桂加白术附子汤行湿温下法也若利小便或搐鼻皆不出方此有定法也东垣因隂肿大立升阳除湿汤药用升柴羌独活藁防草蔓荆升散其湿而归茋苍术培其主气因湿兼头痛立羌活胜湿汤药用羌独荆防升柴而兼黄芩猪苓辈清热化湿可辅仲景不逮内经曰因于湿首如裹湿热不攘大筋腝短小筋弛长腝短为拘弛长为痿因于气为肿仲景不言及此湿之变则从痿从肿论治若湿胜则濡泻湿胜不欲食亦不言及皆湿症中所有非验湿的证耳余治一久湿挟风痰者身痛而痹饮食不进以苓半苏朴薤白括蒌辈二剂愈湿虽不可下痰滞宜清也
　　甘草附子汤方
　　甘草【二两炙】　附子【二枚炮】　白术【二两】　桂枝【四两去皮】右四味以水六升煑取三升去滓温服一升日三初服得防汗则解能食汗止复烦者服五合恐一升多者服六七合为佳
　　太阳中暍发热恶寒身重而疼痛其脉细芤迟小便已洒洒然毛耸手足逆冷小有劳身即热口开前板齿燥若发其汗则恶寒甚加温针则发热甚数下之则淋甚
　　注曰此即絜古所谓静而得之为中暑为隂证也盖暍即暑也太阳中暍者太阳脉为一身之外卫凡六气之感无不由之故暑亦必由太阳入唯太阳故发热恶寒夏月气溢孙络于时湿土司令伤暑或更兼水故身重而疼痛暑热必伤气故细芤迟虚脉也然暑非中热之谓暑热内受隂寒外束即东垣所谓广厦纳凉之类故无汗不渴兼湿则重痛也但膀胱主一身之外大热伤络络在外与膀胱相应故小便已则洒洒然毛耸者有之谓络有邪小便已而气収有如毛竪此膀胱与络相应之象也膀胱之经既受暑邪而过强则肾脏气弱阳气不能顺接故手足逆冷者有之此脏与腑虚实不调而气阻也暑既为凉所闭热乃内聚于心劳则火动并之故小有劳身即热肾虽未受邪然膀胱腑病则肾隂受烁齿乃骨之余前板齿尤督脉所注故口开前板齿燥若此者暑热伤气而不伤形邪原不深和中而宣发之在人临证消息故仲景不出方但曰发其汗则恶寒甚犹之湿家发汗其表益虚则恶寒甚也又曰加温针则发热甚火热伤荣气也又曰数下之则淋甚谓暑初未入腹下之而膀胱受暑乃烁隂为淋也火汗下既为所戒则治法从可推东垣主大顺散庻近之然轻重不同亦勿泥或可吐吐之
　　太阳中热者暍是也汗出恶寒身热而渴白虎加人参汤主之
