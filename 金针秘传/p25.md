<!-- { "loadSidebar": true } -->
　　《金针秘传》为吾师合肥方先生慎庵手着。师世家子娴兵法，总师千军旅之余，得黄公石屏金针秘诀，十年来蔽蓰尊荣，行道海上，起死人而肉白骨何可胜纪。窃唯一命之士必怀济人利物之心，良相良医本有异途同归之趣。诵古人一将成功万骨枯之句，则舍彼就此，人爵何如天爵乎！痴佛浮沉宦海，无补时艰，一官匏系非所愿也。前年函求方师指示金针大法，蒙恩开导，遥沐春风，获其余绪，颇有奇效。推吾师之学而广之，不亦足以济世活人耶。今师将黄公石屏所授秘诀及历代针经之奥妙，着成此书，则活人功德垂百世而无替也。

　　中华民国二十六年一月弟子赵痴佛谨书于山东高等法院
