<!-- { "loadSidebar": true } -->
　　痛　中管主冲疝冒死不知人　交信主气癃防疝隂急股枢膊内廉痛　脐中　石门　天枢　气海主小腹疝气游行五藏疝绕脐冲胷不得息【并千】脐疝绕脐痛冲胷不得息灸脐中　脐疝绕脐痛石门主之　脐疝绕脐痛时止天枢主之又主气疝烦呕【千金主气疝呕】靣肿贲豚【并甲】　气冲主防【明下作防疝】隂肿痛隂痿茎中痛两丸骞痛不可仰卧　五枢主隂疝两丸上入小腹痛明下云主隂疝小腹痛　隂交　石门　太冲主两丸骞【见隂缩】　交信【见淋】　中都【见肠鸣】　大巨　曲骨【见小腹】治防疝【铜】　曲泉治大夫防疝隂股痛小便难腹胁支满癃闭少气泄利四支不举实即身热目痛汗不出目防防膝痛筋挛不可屈伸千金曰防有四种肠防卵胀难灸气防水防鍼灸易治卵偏大上入腹灸三隂交随年卵偏大防病灸关元百壮或大敦随年壮或横骨边二七壮夹茎是【详见千金】筑宾治小儿胎疝【明下同】痛不得乳　小儿胎疝卵偏重灸囊后缝十字文当上三壮春较夏灸秋较冬灸　太冲主女子疝及小腹肿溏泄癃遗尿隂痛靣黑目皆痛漏血【千】　蠡沟主女子疝赤白淫下时多时少暴腹痛隂交　石门主疝【见无子】　小儿气防灸足厥隂大敦左灸右右灸左各一壮太仓公诊司空命妇曰疝气客于膀胱难于前后溲而溺赤灸其足蹶隂脉左右各一所即不遗溺而溲清【更为火齐汤饮之而疝气散】　隂市肝俞疗寒疝下至腰脚如冷水水伤诸疝按之在膝上伏兎下寒痛腹胀满厥少气明下云卒疝小腹痛力痿气少伏兎中寒腰如冷水铜云寒疝小腹胀腰以下伏兎上寒如冷水合阳治寒疝隂偏痛【铜】　然谷治寒疝小腹胀上抢胷脇次髎治疝气下坠腰脊痛不得转摇急引隂器痛不
　　可忍腰下至足不仁背腠寒小便赤淋心下坚胀　大谿行间【见白浊】　肓俞【见腹胀】　肝俞治寒疝【见欬明同】　隂交治寒
　　疝引小腹痛腰膝拘挛　五枢治男子寒疝卵上入小腹痛　中封治寒疝引腰中痛或身微热　大敦主寒疝隂挺出【见下】
　　舎弟少戏举重得偏坠之疾有客人为当关元两旁相去各三寸青脉上灸七壮即愈王彦宾患小肠气亦如此灸之愈【余见膀胱】
　　金门【见尸厥】　丘墟【见腋肿】治暴疝痛　大敦治卒疝小便数遗溺隂头中痛心痛汗出隂上入腹隂偏大腹脐中痛悒悒不乐病左取右病右取左　蠡沟治卒疝小腹肿时小腹暴痛小便不利如癃闭数噫恐悸少气不足腹痛悒悒不乐咽中闷如有息肉背拘急不可俛仰　太冲治小儿卒疝呕逆发寒咽干胕肿内踝前痛淫泺防痠腋下肿　明下云疗卒疝小腹痛小便不利如淋照海治卒疝小腹痛呕吐嗜卧　隂蹻疗卒疝小腹痛【上同】左取右右取左立已【明】　蠡沟疗卒疝小股肿小便不利【交仪同】脐下积气如卵石足寒胫酸屈伸难【下】石门疗卒疝绕脐痛　关元疗卒【铜作暴千同】疝小腹痛转胞不得小便　陷谷疗卒疝小腹痛　交信【见淋】疗卒疝　华池疗卒隂卵偏大取足大指去甲五分内侧白肉际灸三壮炷如半枣核左取右右取左　照海主四支淫泺身闷隂暴起疝【千】　大敦主卒疝暴痛隂跳上入腹寒疝隂挺出偏大肿脐腹中悒悒不乐小便难而痛灸刺立已左取右右取左【甲云照海主之】
　　疝瘕【余见痃癖】
　　隂陵泉治疝瘕小便不利气淋【铜】千云主妇人疝瘕按之如以汤沃股内至腰飱泄隂痛小腹痛坚急下湿不嗜食　太谿主胞中有大疝瘕积聚与隂相引【千】　太隂郄　冲门主疝瘕隂疝　四满主脐下疝积【甲云胞中有血】　石门主腹满疝积　四满【见积聚】　中极治疝瘕　府舎治疝癖【见脾疼】瘕聚灸气海天枢百壮【并见腹胀】　丘墟主大疝腹坚关元治瘕聚【见赤白带】带下灸间使三十又淋小便赤尿
　　道痛脐下结块如覆盆或因食得或因产得恶露不下遂成疝瘕或因月事不调血结成块皆鍼之【千金翼】
　　淋癃【淋　余见小便不通】
　　关元主胞闭塞小便不通劳热石淋又主石淋脐下三十六疾不得小便并灸足太阳　悬钟主五淋　大敦气门主五淋不得尿　气冲主腹中满热淋闭不得
　　尿　交信主气淋　复留主血淋　明下云疗五淋小便如散灰色　关元　涌泉主胞转气淋　长强　小肠俞主淋癃　关元　隂陵泉主肾病不可俛仰气癃曲泉主癃闭　行间主癃闭茎中痛　然谷主癃疝曲骨主小腹胀血癃小便难　包肓秩边主癃闭下
　　重不得小便　隂蹻主女子淋【明云疗诸淋见淋】　石门疗气淋小便黄【下】　长强疗五淋　曲骨疗五淋小便黄　至隂疗小便淋失精【下】　中极治五淋小便赤澁【明下又云尿道痛】失精脐下结如覆杯阳气虚惫【铜】　复溜治五淋小便如散火　次髎治赤淋【见便不利】　然谷　曲骨治淋【见小腹痛】　太冲治淋　隂陵泉治气淋寒热不节　交信治气淋防疝隂急股引腨内亷骨痛　明云疗气淋卒疝大小便难　箕门治淋遗溺鼠鼷肿痛小便不通　大钟治实则小便淋闭洒洒腰脊强痛大便秘澁嗜卧口中热虚则呕逆多寒欲闭户而处少气不足胷胀喘息舌干咽中食噎不得下善惊恐不乐喉鸣欬唾血气淋灸关元五十壮或盐着脐中灸三壮【千】石淋灸关元或气门或大敦各三十壮劳淋灸足太隂百壮血淋灸丹田或伏留各随年五淋不小便中封二七壮或大敦七壮【余见千金】　水泉治女小便淋　委阳　志室【见隂痛】中髎治小便淋　隂蹻疗妇人淋隂挺出【铜同】四支淫泺心闷及诸淋【明】　关元【明】治不觉遗【铜见脐痛】　小肠俞治淋【见小便赤】
　　予壮年寓学忽有遗之患因阅方书见有用五倍子末酒调服者服之而愈药若相投岂在多品而亦无事于灸也故附着于此若欲治淋疾则有王不留行子神效彭侍郎以治张道士服三粒愈【见既效方】有妇人患淋卧病久之服诸药愈甚其夫入夜来告急予令取此花叶十余叶令研细煎服翌朝再来云病已减八分再与数叶煎服即愈【一名剪金花一名金盏银台】
　　小便难【不通　不利】
　　涌泉疗小便不通【明】　曲骨疗妇人小便不通【下见带下】曲泉主隂跳痛引茎中不得尿【千】　隂交　石门　委阳主小腹坚痛引隂中不得小便　关元主三十六疾不得小便　气冲主淋闭不得尿　大敦主小便难而痛【甲云照海主之】　横骨　大巨　期门主小腹满小便难隂下纵　隂谷　大敦　箕门　委中　委阳主隂跳遗小便难　中封　行间主振寒溲白尿难痛　曲骨主小腹胀血癃小便难　烈缺主小便热痛　中极等【见失精】　承扶　屈骨端主小便不利【见大便不禁】　少府　三里主小便不利癃　隂陵泉主心下满寒中小便不利包肓等【见淋】　石门　关元　隂交　中极【并见无子】　曲
　　骨【见带下】主不得小便　京门主溢饮水道不通溺黄太冲治腰引小便痛小便不利状如淋【明同】防疝小腹肿溏泄遗溺隂痛靣目苍色胷脇支满足寒大便难【铜】水道治膀胱寒三焦热小便不利【见小腹痛】　会隂治小便难窍中热【千同】皮痛隂端寒冲心　横骨治腹胀小便难隂器纵伸痛　隂包【见腰】　至隂　隂陵泉【见疝】　地机【见水肿】　三隂交【见痃癖】治小便不利　箕门【见淋】治小便不通　隂谷治烦逆溺难小腹急引隂痛股内亷痛　五里治肠中满热闭不得溺　行间治溺难【见白浊】
　　有人小便淋澁不通甚以为苦予令摘王不留行叶【详见淋】研细煎服即愈【黄耆椎破水煎数沸服治大小便不通立效亦有多煎葱汤浸脐以下得通】
　　小便五色
　　肾俞主小便难赤浊骨寒热【千】　前谷　委中主尿赤难　上亷　下亷主小便难黄　凡尿青取并黄取俞赤取荥白取经黑取合　承浆主小便赤黄或时不禁完骨　小肠俞　白环俞阳纲　膀胱俞主小便赤
　　黄　中管主小肠有热尿黄　关元主肾病气癃尿黄京门【又见下不通】　照海主尿黄水道不通太陵主目赤
　　小便如血　关元主伤中尿血　太陵治小便如血关元【明下同】治溺海【见脐痛】　下管疗小便赤【明见腹坚】　隂交治脐下热小便赤气痛如刀搅作块如覆杯　隂蹻疗尿黄水小腹热咽干下云疗小便难　小肠俞治小便赤澁小肠急　大谿　关元【见贲豚】　白环俞疗小便黄【下】　小肠俞治小便赤澁淋小腹痛【铜】　膀胱俞治小便赤澁遗溺隂生疮少气胫寒拘急不得屈伸上亷治小便难赤黄　太谿【见伤寒无汗】　兊端【见渴】　隂谷【见腹胀】　下亷治溺黄　防门治小便赤黄　关元【见脐痛】秩边【见腰痛】　气海　阳纲治小便赤澁【见腹胀】　下脘
　　治小便赤【见腹痛】　大敦主尿血灸三壮【千】
　　小便有五色惟赤白色者多赤色多因酒得之宜服本事方清心丸【予敎人服効】白色乃下元冷宜服补药着灸肾俞关元小肠俞膀胱俞等皆要穴也近有患小便出血者人敎酒与水煎苦荬菜根服即愈
　　治梦遗失精【白浊】
　　虚劳尿精灸第七椎两旁各三十壮【千】或曲泉百壮虚劳白浊灸脾俞百壮或　三焦俞　肾俞　章门　各百壮梦失精小便浊难灸肾俞百壮　梦泄精灸中封五十　男子梦与人交精泄灸三隂穴五十　失精隂缩灸中封五十　隂痛溺血精出灸列缺俞五十　失精五藏虚竭灸曲骨端五十　失精隂缩茎痛灸大赫三十　失精膝胫痛冷灸曲泉百壮　腰脊冷疼溺浊灸脾募百壮【并千】　白浊漏精灸大椎骨尾骨并中间共三穴以绳量大椎至尾骨折中取中间穴【别附】　太冲　中封　地机主精不足【千】　中极　蠡沟　漏谷承扶　至隂主小便不利失精【明下同】　志室治失精
　　小便淋　然谷主精溢【大赫同】防痠不能久立足一寒一热　行间治溺难白浊寒疝小腹肿　肾俞治溺血便浊出精【铜见劳瘵】　膏肓俞治梦失精【见劳】　至隂　曲泉【见风劳】　中极【明下同】治失精【见淋】　志室治下肿失精梦泄精灸三隂交二七壮梦断神良【千】虚劳尿精阳陵泉或隂陵泉随年壮或十椎十九椎旁三十壮耳聋腰痛失精食少膝以下清云云当灸京门五十壮十四椎百壮五藏论曰心有三孔藏精汁三合【千同】则人之遗漏其因于心乎心动则遗漏从之欲免此患要养其心使不动可也其次则邪念或起必蚤抑之至防居士云不愁念起只恐觉迟是也服药鍼灸斯为下矣然犹愈于不为也
　　大便不通
　　大钟　中窌　石门　承山　太冲　中管　太谿承筋主大便难【千】　昆仑主不得大便　肓俞主大便干腹中切痛　石关主大便闭塞气结心坚满　承山【见转筋】　太谿【见伤寒无汗】治大便难【铜】　大钟【铜见淋】　石关治大便秘澁　肓俞治大便燥【见腰痛】　中注治小腹有热大便坚燥不利　太白治腰痛大便难　太冲治足寒大便难　石关　膀胱俞疗腹痛大便难【明下】大便难灸七椎旁各一寸七壮【千】　又承筋三壮　大便不通大敦四壮　大便闭塞气结心坚满石门百壮【余见千金】腹中有积大便秘巴豆肉为饼置脐中灸三壮即通神效耆域宻兊治大便秘【详见既効】
　　大小便不通
