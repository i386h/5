<!-- { "loadSidebar": true } -->
　　丰隆主大小便澁难【明同】　长强【明下同】　小肠俞主大小便难淋癃　包肓主癃闭下重大小便难　水道主三焦约大小便不通【又云主妇人】　营冲四穴主大小便不利太谿主大便难尿黄　中注　浮郄主小腹热大便
　　坚　白环俞【见腰脊】　扶承【见痔】　大肠俞治大小便不利【铜见腹胀】　会隂治不得大小便【见隂痛千同】　浮郄治小肠热大肠结【见筋急】　膀胱俞疗大小便难尿赤【明】　交信疗大小便难
　　一卒伤寒大小便不通予与五苓散而皆通五苓固利小便矣而大便亦通者津液生故也或小便通而大便尚不通宜用九道之【必用方妇人老人大便秘用麻子苏子煮粥食最佳】
　　小便不禁【遗尿附】
　　承浆主小便不禁【见便黄】　关元【又主妇人小便数泄不止】　涌泉主小便数　少府主隂暴痛遗尿【千】　关门　中府【甲作委中】神门主遗尿　隂陵泉　阳陵泉主失禁遗尿不自
　　知　太冲主女遗尿【见疝】　关门治遗溺善满【铜】　箕门【见淋】　通里【见伤寒千同】　大敦【见疝】　膀胱俞【见便赤】　太冲【见小便不利】　委中【见腰脊】　神门治遗溺【见心烦】　隂包治遗溺不禁【见腰痛】　遗溺灸阳陵泉或足阳明各随年【千】　遗溺失禁出不自知灸隂陵泉随年　小便失禁灸大敦或行间七壮　尿床灸脐下横文七壮妇人遗尿灸横骨七壮　小儿遗尿灸脐下寸半随年又灸大敦三壮【余见千金】　曲泉隂谷隂陵泉复溜【此诸穴断小便利大佳不损阳气亦云止遗尿】
　　大便不禁【余见泄泻】
　　大肠俞次窌主大小便利　阳纲主大便不节【明同】肠鸣泄注小便赤黄　承扶主尻中肿大便直出隂胞有寒小便不利　屈骨端主大便泄数小便不利并灸天枢丹田主泄利不禁小便绞痛　关元疗泄痢虚胀小
　　便难【明】　防门治大便不节【铜】老小大便失禁灸两足大指去甲一寸三壮又灸大指岐间各三壮【千】三里主霍乱遗失
　　大便不禁病亦惙矣神阙石门丹田屈骨端等皆是穴处宜速灸之予顷患脾泄医谓有积以冷药利之大便不禁服镇灵丹十余丸午夜各数丸而愈今人服此丹三五丸不效则不服是以一勺水救舆薪火也可乎哉
　　泄泻【余见吐泻】
　　曲泉治泄利四支不举【铜见疝】　腹结治腹寒泄利【见脐痛】神阙治泄利不止小儿妳利不絶腹大绕脐痛气穴
　　治妇人泄利不止【见月事】　阳纲治大便泄利　意舎治大便滑泄【并见腹胀】　梁门治大肠滑泄谷不化【见积气】　关门治泄利不欲食【见积气】　天枢治泄利食不化　三焦俞治水谷不化欲泄注【见腹胀】　悬枢治水谷不化下利【见积聚】　脊中治温病积聚下利　中髎治腹胀下利食泄　脾俞治泄利【见腹胀】　膀胱俞治泄利腹痛　大肠俞　肾俞治洞泄食不化【见劳瘵】　会阳治腹中冷气泄利不止　京门治小腹急肿肠鸣洞泄髎枢引痛　三间治腹满肠鸣洞泄　然谷治儿洞泄【见口噤】　关元疗腹泄不止【明下见贲豚】　京门然谷隂陵泉主洞泄不化【千】肾俞　章门主寒中洞泄不化　京门　昆仑主洞
　　泄体痛　长强主头重洞泄明下云洞泄不禁　隂陵泉　隐白主胷中热暴泄　大肠俞主肠鸣腹防肿暴泄　三焦俞　小肠俞　下窌　意舎　章门主肠鸣腹胀欲泄注会阳主腹中有寒泄注肠澼便血　束骨主肠澼泄　天枢主冬月重感于寒则泄当脐痛肠胃间游气切痛若心腹痛而后泄此寒气客于肠间云云灸关元百壮服当归缩砂汤【指】　泄泻宜先灸脐中次灸关元等穴
　　飱泄
　　中窌主腹胀飱泄　下亷治小腹痛飱泄次指间痛唇干涎出不觉不得汗出毛髪焦脱肉少气胃中热不嗜食　上亷【见脇痛】治飱泄　隂陵泉主妇人飱泄【见疝瘕】素问言春伤于风夏必飱泄茍知伤于风而得之则药自可治虽不着艾未为害也
　　本事方云飱泄者食谷不化也春时木旺肝生风邪淫于脾经至夏引冷当风故多飱泄宜芎防丸芎防神麯白术附子等分细末糊圆梧子大每服三五十丸米饮下治脾湿而泄者万无不中其用芎除湿有理故载于此
　　溏泄
　　三隂交治溏泄食不化【铜见腹胀】　地机【见水肿】治溏泄　地机主溏瘕腹痛藏痹【千】　太冲等主溏泄【见痢】
　　予尝患痹疼既愈而溏利者久之因灸脐中遂不登溷连三日灸之三夕不登溷若灸溏泄脐中第一三隂交等穴乃其次也
　　本事方云一亲每五更初必溏痢一次者数月有人云此名肾泄肾感隂气而然服五味子散愈【五味子二两呉茱萸半两细粒緑色者并炒香熟为末每服二钱陈米饮下】其论溏利有理故附载之予旧患溏利每天晓必如厠人敎赎豆附丸服即愈其方不可得也他年再患此只用姜煎附子加豆蔲服愈
　　痢【余见泻】
　　素问言泄痢有五种一曰胃泄饮食不化而色黄胃与脾合故黄也二曰脾泄腹胀而注泄无休又上逆呕此为寒热之患也三曰大肠泄食毕肠鸣切痛而痢白色大肠与肺合故白也四曰小肠泄身瘦而便脓血小肠与心合心主血也五曰大瘕泄里急后重数至圊不能便茎中痛此肾泄也诸家方有二十余种此唯言五种葢举其纲也必用方亦有赤白疳蛊之别其大槩则藏府寒也廪丘公所谓诸下悉寒是也数予治人痢惟与以镇灵丹无有不效或未效更加丸数则效矣若蛊利则用栢叶黄连煎服【见既效】诸痢惟耆域方用厚朴樱粟殻末最佳后人又加木香黄连陈皮等分甘草拌之黄谷叶数片姜枣乌梅水煎予尝用之验故载于此然痢本无恶证而有患此而死者或者世医以痢为热病多服冷药故也若其急难亦当灼艾不可专用药云
　　复溜主肠澼便脓血泄痢后重腹痛如痓状【千】　交信主泄痢赤白【铜同】漏血　太冲　曲泉主溏泄痢注下血小肠俞主泄痢脓血五色重下肿痛　丹田主泄痢
　　不禁小便绞痛　关元大谿主泄痢不止　脾俞主泄痢不食食不生肌　五枢主妇人赤白里急瘈疭　曲泉治泄水下利脓血【铜见风劳】　中膂俞治肠冷赤白痢【明同】膀胱俞疗泄痢腹痛【明】　脊俞疗温病积聚下痢【铜作】
　　【下利】　关元疗泄痢【见便不禁】　小儿痢下赤白秋末脱肛每厠腹痛不可忍灸十二椎下节间名接脊穴一壮　黄帝疗小儿疳痢脱肛体瘦渴饮形容瘦悴诸药不差灸尾翠骨上三寸骨陷间三壮　岐伯云三伏内用桃水浴孩子午正时当日灸之用青帛拭似见疳虫随汗出神效　小儿伏深冷痢不止灸脐下二寸三寸间动脉中三壮　妇人水泄痢灸气海百壮　泄痢食不消不作肌肤灸脾俞随年壮【千】泄注五利便脓重下腹痛灸小肠俞百壮　泄痢不禁小腹绞痛灸石门百壮【三报】久痢百治不差灸足阳门下一寸高骨上陷中去大指岐三寸随年又脐中二三百壮又关元三百【十日灸】　赤白下灸穷骨多为佳四支不举多汗洞痢灸大横随年【余见千金】　痢暴下如水云云气海百壮【指】
　　便血【余见痢　肠风】
　　复溜　太冲等【并见痢】　会阳【见泻】主便血【千】　下亷　幽门【明同】　太白【见吐泻】治泄利脓血【铜】　太白治吐泄脓血【见腹胀】　小肠俞治大便脓血出【明同】　下髎治大便下血腹哀治大便脓血【见腹痛】千又云寒中食不化腹痛
　　劳宫【见伤寒】治大小便血
　　陆氏续集验方治下血不止量脐心与脊骨平于脊骨上灸七壮即止如再发即再灸七壮永除根本目覩数人有效予尝用此灸人肠风皆除根本神效无比然亦须按其骨突处痠疼方灸之不疼则不灸也但便血本因于肠风肠风即肠痔不可分而为三或分为三而治之非也
　　痔【瘘　漏　余见疡瘘】
　　长强治肠风下血五种痔疳蚀下部此痔根本是冷谨冷食房劳【铜与明同】明下云疗久痔　会隂治谷道瘙扰久痔相通者死【千云主痔与隂相通者死】　会阳治久痔　小肠俞治五痔疼【明同】　秩边治五痔发肿　复溜治血痔泄后肿　飞扬治野鸡痔　承山治久痔肿痛　扶承治久痔尻脽肿大便难隂胞有寒小便不利千云疗五种痔泻鲜血尻脽中肿大便难小便不利　气海俞疗痔病泻血【明】　飞扬主痔篡伤痛　商丘　复溜主痔血泄后重　劳宫主热痔　承筋　承扶　委中　阳谷主痔痛掖下肿　商丘主痔骨蚀【铜云痔疾骨疽蚀】　支沟　章门主马刀肿瘘　絶骨主瘘马刀掖肿　侠谿　阳辅【铜同】　太冲主掖下肿马刀瘘【铜云太冲临泣治马刀疡瘘】　天突章门　天池　支沟王漏　天突　天牕主漏颈痛长强疗下漏【明见痔一千用亭厯子豉作饼灸漏外台云不可灸头疮亭厯气入脑杀人】灸痔法疾若未深尾闾骨下近谷道灸一穴便可除去如传信方先以经年槐枝煎汤洗后灸其上七壮大称其验如本草只以马蓝菜根一握水三碗煎碗半乘热以小口瓦器中熏洗令肿退于元生鼠妳根上灸【即不可灸尖头恐效迟】如患深用汤洗未退易汤洗令消然后灸觉火气通至胷乃效病虽深至二十余壮永絶根本以竹片防四边肉仍于天色寒凉时灸忌毒物【集效】
　　千金灸漏更有数穴
　　肠风
　　脊端穷骨【脊骨尽处】　名尾当中灸三壮治肠风泻血即愈须颠倒身方灸得　久冷五痔便血脊中百壮【千翼】何敎授汤簿有此疾积年皆一灸除根汤簿因传此法后观灸经此穴疗小儿脱肛泻血葢岐伯灸小儿法也后人因之以灸大人肠风泻血尔葢大人小儿之病初不异故也五痔便血失屎【廻气百壮在脊穷骨上赤白下】
　　长强治肠风下血【铜见痔】
　　肠风药甚众多不作效何也本草衍义曰肠风乃肠痔茍知其为痔而治之无不效矣若灸肠风长强为要穴云近李仓肠风市医以杖量脐中于脊骨当脐处灸即愈予因此为人灸肠风皆除根【陆氏方治下血除根】
　　肠澼
　　复溜【见痢】　束骨　会阳【见泻】主肠澼【千】　中都治肠澼防疝小腹痛【铜】　四满治肠澼切痛【见积聚】　结积留饮澼囊胷满饮食不消灸通谷五十壮【千】　大肠俞主风腹中雷鸣大肠灌沸肠澼泄痢食不消化小腹绞痛腰脊疼强大小便难不能饮食灸百壮三报之诸结积留饮澼囊胷满饮食不消通谷五十壮又胃管三百三报之第十五椎名下极俞主腹中疾腰痛膀胱寒澼饮注下随年壮【千翼】　会阳主腹中有寒泄注肠澼便血　束骨主肠澼泄　膺牕主肠鸣泄注　阳纲主大便不节小便赤黄肠鸣泄注　三焦俞小肠俞下窌意舎章门主肠鸣腹胀欲泄注【千】
　　肠痛【余见肠澼】
　　太白主肠痛【甲见肠鸣】　陷谷等主肠痛【千见肠鸣】　商曲治肠切痛【铜见积聚】　建里疗肠中疼呕逆上气心痛身肿【明】气冲治肠中之热【铜见上气】
　　肠痛亦多端若疼甚者乃肠痈急宜服内补十全散等药其他宜随证灸之有老妪大肠中常若里急后重甚苦之自言人必无老新妇此竒疾也为按其大肠俞疼甚令归灸之而愈
　　肠痈为病小肠重小便数似淋或绕脐生疮或脓从脐出大便出脓血屈两肘正灸肘头鋭骨各百壮则下脓血止差
　　胡权内补十全散治肠痈神效
　　肠鸣【腹鸣】
