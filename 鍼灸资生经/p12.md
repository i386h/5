<!-- { "loadSidebar": true } -->
　　不容治腹虚鸣【铜见痃癖】　三间主胷满肠鸣【千】　胃俞主腹满而鸣【明下云腹中鸣】　脐中主肠中常鸣上冲于心　天枢主腹胀肠鸣气上冲胷【又主妇人】　隂都主心满气逆肠鸣　太白　公孙　大肠俞　三焦俞等【见泻】主肠鸣隂交主肠鸣濯濯有如水声　上亷主肠鸣相追逐漏谷主肠鸣强欠心悲气逆　膺牕主肠鸣泄注　陷谷　温溜　漏谷　复溜　阳纲主肠鸣而痛下窌主妇人肠鸣注泄　胷脇胀肠鸣切痛太白主之【甲】　三里【见胃】　三间　京门【见泻】　关门【见积气】　三隂交【见腹胀】陷谷一水分　神阙【并见水肿】　承满温溜三焦俞大肠俞胃俞【腹胀】　天枢【月事】治肠鸣【铜】　章门治肠鸣盈盈然【千同】食不化胁痛不得卧烦热口干不嗜食胷脇支满喘息心痛腰【下经有背胁】痛不得转侧　上亷治肠鸣气走疰痛商丘治腹胀肠鸣不便脾虚令人不乐身寒善太息
　　心悲气逆　复溜治腹雷鸣【见鼓涨】　肾俞疗腹痛雷鸣【明见腹痛】　承满疗肠鸣腹胀上喘气逆【下】　阳纲疗食饮不下腹中雷鸣腹满防胀大便泄消渴身热靣目黄不嗜食怠惰【下】千云主肠鸣【见大便不禁】　三焦俞疗腹胀肠鸣肠中雷鸣相逐痢下灸承满五十壮【千】　天枢主腹胀肠鸣气上冲胷不能久立腹痛濯濯冬日重感于寒则泄【见泄泻】食不化嗜食身肿夹脐急　腹中雷鸣灸太冲无限壮数【千见上气】
　　脱肛
　　百会疗脱肛【明】下云疗大人小儿脱肛铜云治小儿脱肛久不差　岐伯疗小儿脱肛泻血秋深不较灸尾一壮脊端穷骨也　黄帝灸小儿疳痢脱肛　小儿痢下脱肛【并见痢】　小儿脱肛灸顶上旋毛中三壮即入【千】或尾翠骨三壮或脐中随年　寒冷脱肛灸翠骨七壮立愈神效脐中随年【千翼】　横骨百壮或尾七壮【穷骨】人有小女患痢脱肛予传得一方用草茶叶一握姜七片令煎服而愈然不知其方所自来也后阅坡文始知生姜防咀煎茶乃东坡治文潞公痢之方也故附于此
　　霍乱转筋【筋缓急　余见手足挛】
　　凡霍乱头痛胷满呼吸喘鸣穷窘不得息人迎主之【千】巨阙【明云疗霍乱不识人】　关冲　支沟　公孙　隂陵泉主
　　霍乱　太隂　大都　金门　仆叅主厥逆霍乱　太白主霍乱逆气　鱼际主胃逆霍乱　承筋主霍乱胫不仁　承筋　仆叅【见尸厥】　解谿　隂陵泉【见疝】治霍乱金门　仆叅　承山　承筋转筋霍乱【千】　承山治
　　霍乱转筋大便难【铜】　金门治霍乱转筋　曲泉【见疝】悬钟【见膝挛】　阳辅【见膝痛】　京骨【见足麻】　胃俞治筋挛【见腹胀】　仆叅【见足痛】　窍隂【见无子】　至隂【见头痛】　解谿【见风】丘墟【见掖肿】治转筋　髀关治筋络急【铜见膝痛】　浮郄治小肠热大肠结股外胫筋急髀枢不仁　曲池治筋缓捉物不得挽弓不开屈伸难风臂肘细无力　中渎治寒气客于分肉间痛攻上下筋痹不仁　承筋治寒搏转筋支肿大便难脚腨痠重引小腹痛　委中【见脚弱】　附阳　承山【见腰脚】疗筋急【明下】　张仲文灸脚筋急【见腰脚】岐伯疗脚转筋发不可忍者灸脚踝上一壮内筋急灸内外筋急灸外　解谿主膝重脚转筋湿痹【千】　窍隂主四支转筋　大渊主眼青转筋乍寒乍热缺盆中相引痛　丘墟主脚急肿痛战掉不能久立附筋足挛委中委阳主筋急身热　肝俞主筋寒热痉筋急手相引　心俞　肝俞主筋急手相引转筋入腹痛欲死者使四人捉手足灸脐左边二寸十四壮【备急】　千云脐上一寸十四壮转筋灸涌泉六七壮【千】转筋四厥灸乳根黑白际一壮　若手足厥冷三隂交二七壮　霍乱已死有暖气者承筋七壮起死人　又盐内脐中灸二七壮　腰背不便转筋急痹筋挛二十一椎随年转筋在两臂及胷中灸手掌白肉际七壮　又灸亶中中府巨阙胃管尺泽并治筋拘头足皆愈　腹胀转筋脐上一寸二七壮　人有身屈不可行亦有膝上肿疼动不得予为灸阳陵泉皆愈已救百余人矣神效无比【有吐泻转筋者予敎灸水分即止】　转筋十指挛急不得屈伸灸脚外踝骨上七壮【余见千金】
　　霍乱吐泻【余见转筋】
　　凡霍乱泄出不自知先取太谿后取太仓之原【千】　三里主霍乱遗矢失气　期门主霍乱泄注　尺泽主呕泄上下出脇下痛　太白主腹胀食不化喜呕泄有脓血　关冲治霍乱胷中气噎不嗜食臂肘痛不举【铜】人迎治吐逆霍乱胷满喘呼不得息　期门治胷中烦热贲豚上下目青而呕霍乱泄利腹坚硬大喘不得卧脇下积气　上腕治霍乱吐利身热汗不出　隐白治吐泄【见腹胀】　中腕治霍乱出泄不自知　支沟　天枢治呕吐霍乱【见脐痛】　太白治气逆霍乱腹痛又吐泄脓血【见腹胀】　隂郄治心痛霍乱胷满　上管治霍乱心痛不可卧吐利【明】　巨阙治胷脇满霍乱吐利不止困顿不知人【下】吐逆霍乱吐血灸手心主五十壮【千】凡霍乱先心痛及先吐灸巨阙七壮若先腹痛太仓二七壮若先下利灸大肠募【脐旁二寸】男左女右若吐下不禁两手脉疾数灸蔽骨下三寸又脐下三寸各七十壮若下不止太都七壮若泄利伤烦欲死慈宫二七壮
　　霍乱吐泻尤当速治宜服来复丹镇灵丹等药以多为贵尤宜灸上管中腕神阙关元等穴若水分穴尤不可缓盖水谷不分而后泄泻此穴一名分水能分水谷故也或兼灸中管穴须先中管而后水分可也
　　呕吐【又见喘】
　　胃俞主呕吐筋挛食不下【千】　商丘主脾虚令人病寒不乐好太息多寒热喜呕　商丘　幽门　通谷主喜呕　阳陵泉主呕宿汗心下澹澹　天容主欬逆呕沫曲泽主逆气呕涎　维道主呕逆不止　大钟　太
　　谿主烦心满呕　絶骨主病热欲呕　俞府【明下云不下食】灵墟　巨阙　率谷　神藏主呕吐胷满　胃俞　肾俞　石门　中庭等【见反胃】　少商　劳宫主呕吐　隐白主鬲中呕吐不欲食　魂门　阳关主呕吐不住多涏　巨阙　胷堂主吐食　鬲俞主吐食又灸章门胃管　鱼际疗膈虚食欲呕身热汗出唾呕吐血唾血【明】　中庭【见反胃】疗呕吐【明】云门【见上气】疗呕逆　神藏灵墟治呕吐胷满【铜见胷脇满】　承光【见头痛】　大都【见腹满】治呕吐　太冲治呕逆发寒【见疝】　大钟治呕逆多寒【见淋】劳宫【见伤寒】治气逆呕哕　维道治呕逆不止三焦不调水肿不嗜食　上髎治呕逆　鬲关治呕哕多涏唾【见背痛】　率谷治呕吐不止【见痰】　肺俞治上气呕吐【见上气】玉堂治呕吐寒痰上气　心俞治呕吐不下食【见狂走】中庭【见胷满】　腧府【见喘】　意舎【见腹胀】治呕吐　鬲俞治欬逆呕逆鬲胃【明作上】寒痰食饮不下胷满支肿脇痛腹胀胃腕暴痛　胆俞治呕则食无所出【见腹胀】　魄户治呕吐烦满【见上气】　亶中治吐涎　太谿治呕吐口中如胶善噫　颅治小儿呕吐涎沫　瘈脉治小儿呕吐泄利【并见小儿瘈疭】　筑宾【见狂】　少海治呕吐涎沫　亷泉疗喘息呕沫【明见少气】　筑宾疗呕吐不止　幽门疗善吐食饮不下兼唾多吐涎干哕呕沫【下】　上管疗呕吐食不下腹胀气满心忪惊悸时吐呕血腹防痛痰多吐涎　小儿吐乳灸中庭一壮　粥食汤药皆吐不停灸间使【千见干呕】　吐逆呕不得食灸心俞百壮或胷堂百壮或巨阙五十　呕吐宿汁吞酸灸日月百壮三报或盐半斤炒故帛裹就热熨痛处主呕吐若心腹痛而呕此寒热客于肠胃云云灸中腕【指】　三焦俞主饮食吐逆【千见腹胀】隐白疗呕吐【明】　太白治呕吐　三焦俞治吐逆【并见腹胀】
　　干呕
　　极泉　侠白治心痛干呕烦满【铜】　通谷疗干呕无所出又治劳食饮隔结【明】　胆俞疗胷脇支满呕无所出口舌干饮食不下　幽门疗干哕【下见吐】　干呕不止粥食汤药皆吐不停灸手间使三十壮若四厥脉沈絶不至灸便通此起死法【千】　干呕灸心主尺泽亦佳又灸乳下一寸三十壮　霍乱干呕间使七壮不差更灸千金言生姜乃呕家圣药有此疾者蚤上宜多用生姜泡汤服或煨或生嚼或取自然汁入酒服皆效
　　隐白主腹满喜呕【千】干呕灸心主尺泽佳又乳下一寸三十壮凡哕令人惋恨【承浆七壮如麦大又脐下四指七壮卒哕亶中中府胃管各数十壮尺泽巨阙七壮】
　　噫
　　蠡沟主数噫恐悸气不足【千】　陷谷主腹大满喜噫鸠尾主噫喘胷满欬呕　少海主气逆呼吸噫哕呕劳宫主气逆噫不止　欬唾噫善欬气无所出先取三里后取太白章门　大敦主哕噫又灸石关　太谿【见吐】治善噫【铜】　蠡沟治数噫【见疝】　神门治数噫恐悸【见心烦】陷谷【见水肿】　期门治产后善噫【见心痛】　太渊治噫气
　　上逆　少商治烦心善哕心下满汗出而寒欬逆　太渊治善哕呕【见胷痹】　温溜治伤寒哕逆噫哕鬲中气闭寒灸腋下聚毛下附肋宛宛中五十壮【千】噫哕呕逆灸石关百壮
　　伤寒呕哕【诸哕】
　　巨阙主伤寒烦心喜呕【千】甲云王心腹胀噫烦热善呕鬲中不利　间使主热病烦心喜哕胷中澹澹　温溜主伤寒寒热头痛哕衂　百会主汗出而呕痉　商丘主寒热好呕　大椎主伤寒热盛烦呕　肾俞主头身热赤欲呕【并千】　劳宫主热病烦满欲呕哕【甲】　曲泽主伤寒逆气呕唾【千】
　　必用方论哕者俗云克逆也鍼灸者当以此求之
　　若气自腹中起上筑咽喉逆气连属不能出或至数十声上下不得喘息此由寒伤胃腕肾气先虚逆气上乘于胃与气相倂不止者难治谓之哕宜茱萸丸灸中腕关元百壮未止灸肾俞百壮【指】
　　唾
　　中府治欬唾浊涕【铜见肺气】　库房治多唾浊沫脓血　周荣治欬唾稠脓【并见胷胁满】　少商治腹满唾沫【见疟】　百会【见癎】治唾沫　石关治多唾呕沫【明下】　库房治肺寒欬嗽唾脓【见逆气】　幽门【见同】治呕沫吐涏喜唾【铜】　石关治脊强不开多唾　日月治多唾【见愁悲】　天井治心胷痛欬上气吐脓不嗜食　紫宫治吐血及唾如白胶【明】曲泽主伤寒逆气呕唾【千】
　　名医贾祐録云积主藏病聚主府病积者是饮食包结不消聚者是伏痰结而不化痰伏在上鬲主头目痛多自涎唾或致潮热用平胃散乌金散治之其论有理故载之
　　胃痛【寒热】
　　鱼际疗胃气逆【明】　分水治胃胀不调【见腹痛】铜云胃虚胀不嗜食　鬲俞治胃腕痛【铜见呕吐】　下管治腹胃不调腹痛【明见腹坚】　肾俞主胃寒胀【千见食多】　胃俞治胃中寒【铜见腹胀】　水分治胃虚胀【见水肿】　三里治胃中寒心腹胀满胃气不足恶闻食臭肠鸣腹痛食不化【明下同】　下廉【见飱泄】　悬钟治胃热不嗜食　心俞疗胃中弱食不下【明下】　太渊【千见心痛】疗胃气上逆唾血　治胃补胃胃俞百壮胃寒不能食食多身瘦肠鸣腹满胃胀胃热三里三十壮反胃食即吐上气灸两乳下各一寸【以差为期】又脐上一寸二十壮又内踝下三指稍斜向前穴三壮【外台云一指千翼】
　　反胃
