<!-- { "loadSidebar": true } -->
　　凡食饮不化入腹还出先取下管后取三里泻之　章门主食饮不化入腹还出【见不嗜食】　中庭　中府主鬲寒食不下呕吐还出又主呕逆吐食不得出　中庭疗胷脇支满心下满【铜明同下】食不下呕逆吐食还出　三里疗胃气不足反胃　胃俞【见不能食】疗吐食　意舎疗吐食不留住【下见背痛】　吐逆食不住胃管百壮【千】吐呕逆不得下食今日食明日吐灸鬲俞百壮
　　有人久患反胃予与镇灵丹服更令服七气汤遂能立食若加以着艾尤为佳也有老妇人患反胃饮食至晚即吐出见其气绕脐而转予为水分气海并夹脐边两穴他归只灸水分气海即愈神效
　　食不下【不化】
　　魂门治饮食不下腹中雷鸣【铜】　三焦俞治吐逆饮食不下【见腹胀】　胃仓　意舎【见腹胀】　鬲关治食饮不下【见背痛】　胃俞主呕吐筋挛食不下【千】　大肠俞　周荣主食不下喜饮　中庭　中府主鬲寒食不下【见反胃】　阳纲　期门　少商　劳宫主饮食不下　三焦俞主伤寒头痛食不下　心俞治胃弱食饮不下【明下】　鬲俞治鬲寒食饮不下腹脇满胃弱食少嗜卧怠惰不欲动身温不能食千云主吐食【见呕】　阳纲治食不下腹中雷鸣大小便下节黄水【明】　紫宫【见烦心】　中庭【见反胃】　胆俞【见呕】治饮食不下　三里【见胃】　大肠俞　三隂交【并见腹胀】下腕【见腹痛】　三焦俞　悬枢【见泻】　梁门【见积气】治谷不化天枢【见泻】　志室【见脊痛】　肾俞【见劳】治食不化　腹哀治
　　寒中食不化　三焦俞治水谷不消腹胀腰痛吐逆【明】腹哀【铜同】　太白【见泻】主食不化【千】　凡食饮不化入腹
　　还出先取下管后取三里泻之　石门主不欲食谷入不化　天枢　厉兊　内庭主食不化不嗜食夹脐痛章门主食饮不化【见不嗜食】　上管　中管主寒中伤饱
　　食饮不化　中庭治胷脇满食不下【见反胃】　胃管　三焦俞主小腹积聚坚大如盘胃胀食不消【千】　志室【明见腹痛】疗食不下　太白　公孙【见腹胀】主食不化　中府胃仓　承满【见腹胀】　鱼际【见腹痛】　周荣【见胸满】治食不下中管【腹胀】　三隂交【见腹胀】治食不化
　　不能食
　　然谷治脑痛不能食【铜见痰】　丰隆主不能食　中极主饥不能食　胃俞主呕吐筋挛食不下不能食　维道主三焦有水气不能食　鬲俞主伤寒嗜卧怠惰不欲动身湿不能食【铜同】　石门主不欲食谷入不化　率谷主醉酒风热发不能饮食呕吐【甲】　少商疗不能食腹中气满吃食无味【明】　分水【见腹痛】疗不能食　胃俞疗烦满吐食腹胀不能食下云疗胃中寒气不能食胷脇满身瘦不能食胷满鬲上逆气闷热灸大肠俞二七壮小儿减之【千】　三里疗腹满不能食胃气不足反胃【明不能饮食见肠澼藏府积聚及饮食不消见寒热涌泉主心痛不嗜食咽中痛不可内食见虚劳脾俞胃俞治不嗜食】
　　不嗜食
　　凡不嗜食刺然谷多见血使人立饥【千】　隐白【见吐】　然谷　脾俞　内庭主不嗜食　天枢　厉兊　内庭主食不化不嗜食夹脐急　中封主身黄有微热不嗜食章门主食饮不化入腹还出热中不嗜食苦吞而闻
　　食臭伤饱身黄酸疼羸瘦　肺俞治上气呕吐支满不嗜食【铜】　胃俞脾俞治腹痛不嗜食【见腹胀】　地机　隂陵泉　水分【并见水肿】　幽门【见胷痛】　小肠俞【见脚气】治不嗜食　下腕治六府气寒不嗜食【见腹痛】　下廉【见飱泄】　悬钟治胃热不嗜食【见膝摩】　隂蹻疗病饥不欲食【明】　悬钟疗腹满中焦客热不嗜食【明下】又云心腹胀满胃热不嗜食　阳纲【见肠鸣】疗不嗜食　分水治胃虚胀不嗜食【铜】
　　不嗜食有数端有三焦客热不嗜食有胃热不嗜食有胃寒不嗜食有六府气寒不嗜食固当随证用药治之而针灸者亦当知补泻之法可也
　　史记阳虚侯病甚众医皆以为蹙太仓公诊脉以为痹根在右脇下大如覆杯令人喘逆气不能食病得之内即以火齐粥且饮六日气下即令更服圆药出入六日病已然则人之不能食亦有患痹而得者槩曰胃有寒热则不可也
　　扁鹊曰凡人心风灸心俞肝俞主心风腹胀满食不消化四支羸露不欲食【见中风】　曲泉主不嗜食见无子
　　食气【无味】
　　三里治食气恶闻食臭【见胃】　大杼【见劳】治食气　百会【见风癎】　少商【见不能食】疗吃食无味【明】　凡身重不得食食无味心下虚满时时欲下喜卧皆针胃管太仓服建中汤及平胃丸
　　有鑚胃丸温中开胃病人覻饮食不得三五服即思食破故纸半两肉荳蔲四枚为末蒸枣肉丸梧子大空心米饮三十丸
　　食多
　　脾俞治食饮多身瘦【铜见腹胀】　肾俞疗食多身瘦【明下见劳】胃俞　肾俞主胃中寒胀食多身瘦　脾俞大肠俞主食多身瘦【见腹胀】
　　舎侄偶食罢即饥再食又饥自碎生姜浓泡二碗服愈
　　疟【脾寒】
　　千金云夫疟皆生于风夏伤于暑秋为防【痎同】疟【素问云防犹老也亦瘦也杨上善云二日一发为防疟其説与素问千金异】疟有数名先寒后热曰寒疟先热后寒曰温疟热而不寒曰瘅疟多寒曰牡疟久不差曰劳疟【久不断曰老疟】时行后变成疟曰瘴疟病结为症瘕曰疟母以至肝肺脾肾心胃亦皆有疟或每日发或间日发或作稍益晏或作日益早素问千金等方论之详矣治疟之方甚多惟小金丹为最佳予尝以予人皆效然人岂得皆有此药哉此灸之所以不可废也乡居人用旱莲草椎碎寘在手掌上一夫【四指间也】当两筋中以古文铙压之系之以故帛未久即起小泡谓之天灸尚能愈疟况于灸乎故详着之
　　譩譆治温疟寒疟【明】下云疗疟久不愈　腰俞　中管治温疟痎疟　鬲俞【见痰】　命门【见头疼】　太溪【见欬逆】疗痎疟　隂蹻治暴疟　上亷治寒疟　三间治疟寒热唇口干身热喘目急痛　至隂治疟发寒热头重烦心【下】液门　合谷　陷谷　天池治寒热防疟　偏厯治
　　发寒热疟久不愈目视防防　大椎治防疟久不愈少府治痎疟久不愈者烦满少气悲恐畏人臂酸掌热手握不伸　陶道治痎疟寒热洒浙　命门治寒热痎疟腰腹相引痛　足临泣治疟日西发【千同铜云治疟日发】　疗小儿疟久不愈灸足大指次指外间陷中各一壮【并下】太谿【见心痛】　照海　中渚治久疟　丘墟治久疟振寒【千同】　陷谷治疟　中封治痎疟色苍苍【千云太息】振寒小腹肿食怏怏　绕脐痛足逆冷不嗜食身体不仁　液门治痎疟寒热目头痛得耳聋　腕骨治痎疟头痛烦闷　商阳治寒热痎疟口干明下云治疟口干　譩譆【见肩背痛】　中腕　白环俞治温疟【见腰脊】　上髎　偏厯治寒热疟　三间治寒疟唇焦口干气喘　脾俞治痎疟寒热
　　有人患久疟诸药不效或敎之以灸脾俞即愈更一人亦久患疟闻之亦灸此穴而愈盖疟多因饮食得之故灸脾俞作效
　　内庭　厉兊【靣肿】　公孙治寒疟不嗜食　京骨治疟寒热喜惊不欲食【明下同】　神门治疟心烦甚欲得饮冷恶寒则欲处温中咽干不嗜食　合谷　阳谿　后谿阳池　隂都治身寒热疟【明下云防疟】病心下烦满气逆天枢治寒疟　列缺治寒疟呕沫善笑纵唇口【明下云防疟靣色不定】　少商治痎瘥振寒腹满【明下有烦心善哕】唾沫唇干引饮不下膨膨手挛指痛寒栗鼓颔喉鸣　经渠治疟寒热胷背拘急胷满膨膨【明同】　大椎腰俞治温疟痎疟【明同】大杼疗疟颈项强不可俛仰头痛振寒　前谷　风
　　池　神道【见头痛】　百会治痎疟上星治痎疟振寒热汗不出　偏厯主风疟汗不出【千】　少泽【明云头痛铜云寒热】　复溜　昆仑主疟寒汗不出　冲阳主疟先寒洗淅甚久而热热去汗出　然谷　昆仑主疟多汗　甲云主疟多汗腰痛不可俛仰目如脱项如防　列缺　后谿少泽　前谷主疟寒热　太泉　太谿　经渠主疟欬逆心闷不得卧寒热　大陵　腕骨　阳谷　少冲主乍寒乍热疟　天枢主疟振寒热盛狂言　太钟主疟多寒少热　甲云疟闷呕甚热多寒少欲闭户而处寒厥足热　商丘主寒疟腹痛　少海主疟背振寒　甲云项痛引肘掖腰痛少腹四支不举　阳谿主疟甚苦寒欬呕沫　厉兊　内庭主疟不嗜食恶寒　少商主疟振栗鼓颔　商丘　神庭　上星　百会　完骨风池　神道　掖门　前谷　光明　至隂　大杼主痎疟热　隂都　少海　商阳　三闲　中渚主疟身热　列缺主疟甚热　阳谷主疟脇痛不得息　侠谿主疟足痛　冲阳　束骨主疟从脚胻起　阳谷主疟脇痛不得息　飞扬主狂疟头痛痉反折　温溜主疟靣赤肿　天井主疟食时发心痛悲伤不乐　天府主疟病　譩譆　支正　小海主风疟　三里　陷谷侠谿　飞扬主痎疟少气
　　大附子一枚炮末姜两半取自然汁丸如小豆大每十五丸空心热酒吞下老少加减川客治疟只二三服皆愈云兼治脾胃愈于姜附汤故附此
　　脾疼【余见心腹痛】
　　府舎治疝癖脾中急痛循胁上下抢心腹满积聚厥气两乳【铜】　商丘治脾虚令人不乐【见肠鸣千见吐】　三隂交治脾病身重【见腹胀】
　　予尝久患脾疼服治脾药反膨胀不得已依耆域方用面裹火炮蓬莪茂末水与酒醋煎服立愈已而告人人亦云高良姜末米饮调服亦作效后郑敎授传一方云草果延胡索苓脂并没药酒调三两钱一似手拈却草果子五苓脂四味等分为末此亦平稳药也有此疾者宜服之或不吐不泻心中疼甚日轻夜甚者用干盐梅并茶煎服神效　若灸者宜上管中管下管脾俞三隂交等穴

　　鍼灸资生经卷三
<子部,医家类,鍼灸资生经>
　　钦定四库全书
　　鍼灸资生经卷四
　　心痛
