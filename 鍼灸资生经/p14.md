<!-- { "loadSidebar": true } -->
　　凡心实者则心中暴痛虚则心烦惕然不能动失智内关主之【千】凡卒心痛汗岀刺大敦出血则已　心俞亶中　通谷　巨阙　太仓　神府　郄门　曲泽大陵主心痛　期门　长强　天突　侠白　中冲主心痛短气　尺泽主心痛彭彭然心烦乱闷少气不足息　然谷主心如悬少气不足以息　心闷痛上气牵引小肠灸巨阙二七壮　肾俞　复溜　大陵云门主心痛如悬　间使主心悬如饥　支沟　太谿　然谷主心痛如锥刺甚者手足寒至节者死　行间主心痛色苍苍然如死灰状终日不得太息【铜】　鸠尾主心寒胀满不得食息贲唾血厥心痛善哕心疝太息　中管主心痛难俛仰【甲云身寒心痛冲胃死不知人】　临泣主胸痹心痛不得反侧【甲云不得息痛无常处】　腹结【见脐】　行间【见腹痛】主痛抢心　通里主卒痛烦心心中懊憹数欠频伸心下悸悲【千与铜同】灵道主心痛悲恐相引瘈疭　建里主心痛上抢心不欲食【明云心痛身肿】　章门主心痛而呕　太泉主心痛肺胀胃气上逆　鸠尾主心寒胀满不得食　大都　太白主暴泄心痛腹胀心痛尤甚　上管主心痛有三虫多涎不得反侧　不容　期门主心切痛喜噫酸　少冲主心痛而寒　商丘主心下有寒痛　胸痹心痛天井临泣主之或灸亶中百壮【见胸痹】　亶中天井主胸心痛心腹诸病心痛灸大仓肝俞【见心满】　心腹胸满痞痛灸肝俞【见胸脇胀】　中管治心痛【铜见心满】　建里疗心痛【明见上气】鬲俞治心痛周痹【见痃癖】　足临泣治心痛周痹痛无常处【见月事】　鱼际疗心痹【明见气逆】
　　荆妇旧侍亲疾累日不食因得心脾疼发则攻心腹后心痛亦应之至不可忍则与儿女别以药饮之疼反甚若灸则徧身不胜灸矣不免令儿女各以火鍼微刺之不拘心腹须臾痛定即欲起矣神哉
　　治心腹冷痛玉抱肚法鍼砂四两炒似烟出入白矾半两碙砂粉霜各半钱新水拌匀微湿以皮纸贴安懐中候热发寘脐中气海石门关元穴大补本元或寘其他冷处汗出立差【予自用验】此药燥则不热再以新水拌再热可用十余次如药力尽却曝干再入矾等依旧热舍弟叔浩传一方只用鍼砂泥矾功效亦同岂以碙砂粉霜价不亷而不用耶
　　予旧患心脾发则疼不可忍急用瓦片寘炭火中烧令通红取出投米醋中漉出以纸三二重裹之置疼处稍止冷即再易耆旧所传也后阅千金方有云凡心腹冷痛熬盐一半熨或熬蚕沙烧塼石蒸熨取其里温暖止或蒸土亦大佳始知予家所用盖出千金方也他日心疼甚急灸中管数壮觉小腹两边有冷气自下而上至灸处即散此灸之功也本事方载王思和论心忪非心忪也胃之大络名曰建里络胸鬲及两乳间虚而有痰则动更须臾发一阵热是其证也审若是又当灸建里矣但不若中管为要穴云
　　灵道治心痛悲恐相引瘈疭肘挛暴瘖不能言　侠白治心痛干呕烦满　极泉治心痛干呕　太渊治心痛唾血振寒咽干狂言口僻　阴郄【见霍乱】　中冲治心痛烦满舌强　厥阴俞【见欬逆】　神门【见烦心】　临泣治心痛【见月事】　龂交治面赤心烦痛　天井治心胸痛【见上气】下管治心痛不可忍　外陵治心如悬下痛【见腹痛】　大陵　上管治心痛不可忍【明云不可卧】　章门治喘息心痛【见肠鸣】　涌泉　建里治心下痛不欲食【许云心疼是有涎宜针建里】幽门治女子心痛逆气善吐食不下　期门治产余疾食不下胸脇满心切痛善噫　巨阙疗凡心痛有数种冷痛痐虫心痛蛊毒霍乱不识人【明】铜云治蚘虫心痛蛊毒　中管治心匿不能食反胃霍乱心痛　曲泽【见唾血】　督俞【见腹痛】　鬲俞【见痰饮】疗心痛　涌泉疗心痛不嗜食　少冲疗卒心痛　心俞疗寒热心痛背相引痛胸满闷欬嗽不得息烦心多涏　巨阙疗心痛不可忍呕血烦心【下】张仲文疗卒心痛不可忍吐冷酸水及元藏气灸足大指次指内横文中各一壮炷如小麦立愈心懊憹憹微痛烦逆灸心俞百壮【千】　心痛如锥刀
　　刺气结灸鬲俞七壮　心痛冷气上灸龙颔百壮在鸠尾头上行一寸半不可刺　心痛恶气上脇急痛灸通谷五十壮在乳下二寸　心痛暴绞急絶欲死灸神府百壮在鸠尾正心有忌　心痛暴恶风灸巨阙百壮心痛坚烦气结灸太仓百壮　心痛灸臂腕横文三七壮又灸两虎口白肉际七壮【千】　肾心痛先取京骨昆仑发鍼不已取然谷　胃心痛取大都太白　脾心痛取然谷太谿　肝心痛取行间太冲　肺心痛取鱼际太渊　心痛不可按烦心巨阙主之　心痛有三虫多涎不得反侧上管主之　心痛身寒难以俛仰心疝冲冒死不知人中管主之　心痛如鍼锥刺然谷及太谿主之　心腹中卒痛石门主之行间　阴郄主心痛【见惊】间使治卒心痛多惊喑不得语咽中如鲠【铜】　曲泽
　　治心痛善惊　郄门治心痛衂血呕哕惊恐畏人神气不足　天泉治心病胸脇支满欬逆膺背脾臂内亷痛太谿治久疟欬逆心痛如锥刺手足寒至节喘息者
　　死
　　心痛右九种乃心脾疼而非真心痛真心痛则朝发夕死夕发朝死如难经疏所载是已然此疾亦有所自产论尝谓产后心痛若悮以为有所伤疗之则虚极而心络寒甚传心之正经则变为真心痛此一说也巫臣以夏姬之故怨子反曰余必使汝疲于奔命以死子反于是一岁七奔命遂遇心疾而卒则又因用心而成疾矣然则如之何平居当养其心使之和平疾自不作其次则当服镇心丹之类以补养之可也若疾将作而鍼灸抑亦可以为次矣
　　心恍惚【余见肺中风】
　　心俞　天井　神道【明上下同】治悲愁恍惚【千见悲愁】狂惊恍惚灸足阳明　狂癫恍惚灸脑户等　狂言恍惚灸天枢【并见狂】　卒中邪魅恍惚【见邪癫】　左手关后尺中阴实者肾实也若恍惚健忘目视防防耳聋怅怅善鸣刺足少阴治阴　巨阙治恍惚不知人【铜见痰】　百防疗少心力忘前失后心神恍惚【明下】　阴都疗心恍惚【千】
　　心惊恐
　　曲泽治心痛善惊【铜】　灵道治悲恐【见心痛】　下亷治暴惊　鱼际治心痹悲恐　少冲治悲恐善惊【见伤寒】　上管治心风惊悸【明同作心忪】　少府治悲恐畏人【见忧疝】　神门【见心烦】　蠡沟【见疝】　巨阙治惊悸少气【见狂】　梁丘治大惊乳痛　阴郄间使【见心痛】　二间厉兑治多惊　明下云间使疗惊悸【见伤寒无汗】　五里治惊恐【见风劳】　京骨【见疟】大钟【见淋】　大陵治喜惊恐　百防【见风癎】　神道【见头痛】天井【见风痹】液门【见狂】治惊悸　通谷【见目】　章门治善
　　恐【见水肿】　天冲治癫疾风痋牙肿善惊恐　支正治风虚惊恐狂惕　明下云疗惊恐悲愁　郄门治惊恐畏人【见心痛】　神庭治惊悸不得安寝　脑空治脑风头痛目心悸　三间合谷厉兑主吐舌戾颈喜惊【千】　曲泽　大陵主心下澹澹喜惊【甲作内关】　通里主心下悸明下云疗悲恐畏人　然谷【铜同】　阳陵泉【明同】主心下惕恐如人将捕之　大钟　郄门主惊恐畏人神气不足气海　阴交　大巨主惊不得卧　大巨主善惊
　　厉兑主多卧好惊【明同】　掖门主喜惊妄言面赤　少府主数噫恐悸气不足　神门主数噫恐悸不足　巨阙主惊悸少气　阴蹻主卧惊视如见鬼　解谿主瘈疭而惊　少冲主太息烦满少气悲惊　行间主心痛数惊心悲不乐　手少阴　阴郄主气惊心痛　少冲疗悲恐畏人善惊　神庭疗惊不安寝【明见癫癎】　曲泽疗喜惊　梁丘【见足寒】疗大惊　瘈脉疗小儿惊恐【见瘈疭】　阴蹻疗妇人惊悲不乐【见月事】又疗大风卧惊视如见星风府疗多悲恐惊悸【下】　鸠尾疗心惊悸神气耗散儿睡中惊目不合灸屈肘横文中上三分各一壮　儿睡中惊掣灸足大指次指端去爪甲如韮叶各一壮　然谷主儿善惊【千】　惊怖心忪少力灸大横五十壮　上管疗惊悸【明见心烦】　天井疗惊悸【明下见悲】　厉兑疗善惊【见卧】或中等主悸坐不安席【千见上气】长强主小儿惊恐失精【见惊癎】
　　心喜笑【怒】
　　神门　阳谷主笑若狂【千】　劳宫　大陵主喜笑不止【见癫狂】　列缺主喜笑【见四支厥】　劳宫治悲笑【铜见中风】　大陵治善笑不休【见伤寒无汗】　阳谿治狂言喜笑见鬼　水沟【见癫癎铜同】　失笑无时节【明】　复溜【见脊】　劳宫治善怒【铜见中风】　鱼际疗心痹悲怒【明见气逆】　肝俞疗多怒【下见目翳】　身柱主怒欲杀人【千见瘈疭明铜同】　狂风骂挝斫人名热阳风灸口两吻边燕口处赤白际各一壮又阴缝三十壮
　　心气【健忘　无心力　失志】
　　心俞疗心气乱【明见癎】百防【下同】治无心力忘前失后【见风癎】百防治中风心烦惊悸健忘【铜】　神道【见头痛】　幽门
　　【见胸痛】　列缺　膏肓俞治健忘【见劳瘵】　百防　天府曲池　列缺主恶风邪气泣出喜忘【千】　健忘刺足少阴【见恍惚】　心忪少力灸大横五十【见惊】　百防【见风癎】　巨阙【见惊癎】疗无心力【明】　上管疗心中闷【明见心烦】　委　阳【见尸厥】治失志【铜】秦承祖云中冲疗神气不足失志【明下】内关主失志【千见心痛】　通谷主心中愦愦【见癫】　鸠尾疗心中气闷不喜闻人语【明见惊癎】　心俞疗小儿心气不足不语【见口哑】
　　予旧患心气凡思虑过多心下怔忪或至自悲感慨必灸百防则以百防有治无心力忘前失后证故也【兼服镇心丹】
　　心忧悲【哭泣　余见癫邪】
　　漏谷主心悲【千见肠鸣】　商丘【见肠鸣】治心悲【铜】　灵道治悲恐【见心痛】　神道治恍惚悲愁【见头痛】　天井　心俞【明下同】神道主悲愁恍惚悲伤不乐　天井主大风黙黙不知所痛悲伤不乐明下云疗惊悸悲伤　大横治大风逆气多寒善悲【铜】　照海【见咽干】治善悲不乐　日月治太息善悲小腹热欲走多唾言语不正四支不收【明下】　少冲治悲恐善惊【见伤寒】　少府治烦满少气悲恐畏人掌热【明下同】　股腋挛急胸痛手拳不伸　支正疗惊恐悲愁【明下】　劳宫治悲笑【铜见中风】　心俞【见癫癎】　神门【见心烦】解谿【见癫】　大陵【见伤寒无汗】治喜悲泣小儿夜啼上灯啼鸡鸣止者灸中指甲后一分中冲穴一壮　新生儿不吮妳多啼【见口噤】先灸承浆七壮次灸颊车各七壮炷如雀屎　间使主善悲【千见癫狂】　通里【见心痛】主悸悲　行间【见惊】主心悲劳宫等主心悲【见癫狂】百防等主泣出【见健忘】　阴蹻疗妇人惊恐【明见惊】　忧主心灸絶骨【见上气】
　　母氏久病忽泣涕不可禁知是心病也灸百防而愈凡遇忧愁凄怆亦必灸此有此疾者不可不之信也
　　叹息【太息】
　　少冲主太息烦满少气悲惊【千】　行间主不得太息【见心痛】　凡好太息不嗜食多寒热汗出病至则喜呕呕已乃衰即取公孙及井俞实则肠中切痛厥头面肿起烦心狂多饮不嗜卧虚则鼓胀腹中气满热痛不嗜食霍乱公孙主之　商丘【见肠鸣】　日月治太息善悲【铜见悲愁】行间治太息【见口防】　丘墟疗胸脇痛善太息胸满膨膨【明下】
