<!-- { "loadSidebar": true } -->
　　小儿但是风病诸般医治不差灸率谷【明下】黄帝疗中风眼戴上及不能语者灸第二椎第五椎上各十壮齐下火炷如半核大立差　黄帝问岐伯曰中风半身不遂如何灸答曰凡人未中风一两月前或三五月前非时足胫上忽酸重顽痹良久方解此将中风之候急灸三里絶骨四处三壮后用葱薄荷桃柳叶煎汤淋洗驱逐风气于疮口出灸疮春较秋灸秋较春灸常令两脚有疮为妙凡人不信此法饮食不节酒色过度忽中此风言语蹇澁半身不遂宜七处齐下火各三壮风在左灸右右灸左　百防耳前髪际　肩井　风市　三里絶骨　曲池七穴神效不能具录依法灸无不愈　灸风中府手足不随其状觉手足或麻或痛良久乃已此将中府之候病左灸右病右灸左因循失灸废者灸疮春较秋灸秋较春灸取尽风气【集效】　百防　曲鬓　肩颙　曲池　风市　足三里　絶骨共十三穴　灸风中藏气塞涎上不语极危者下火立效其状觉心中溃乱神思不怡或手足麻此将中藏之候不问风与气但依次自上及下各灸五壮日别灸随年壮凡遇春秋常灸以泄风气素有风人可保无虞此能灸暴卒　百防风池　大椎　肩井　曲池　间使　足三里共十
　　二穴
　　集效方云治风莫如续命防风排风汤之类此可扶助疾病若救危急必火艾为良此论亦当
　　范子黙自壬午五月间口眼防斜灸听防等三穴即正右手足麻无力灸百防髪际等七穴得愈未年八月间气塞涎上不能语金虎丹加腻粉服至四丸半气不通涎不下药从鼻中出魂魄飞如坠江湖中顷欲絶灸百防风池等左右共十二穴气遂通吐几一碗许继又下十余行伏枕半月余遂平尔后小觉意思少异于常心中愦乱即便灸百防风池等穴立效本事方云十二穴者谓　听防　颊车　地仓　百防　肩隅　曲池风市　足三里　絶骨　髪际　大椎　风池也依
　　而用之立效
　　气塞涎上不能语心中风候也巢氏病源常论之古方虽谓但得偃卧闷絶汗出者心中风之候恐未尽也范公灸得气通盖灸百防之力其吐几一碗下十行者岂服金虎丹加腻粉所致耶【必用方戒人服金虎等丹】
　　风池疗大患风者先补后泻少可患以经取之【明】肝俞疗中风支满短气不食食不消吐血目不明闭塞　阴蹻疗偏枯不能行大风暴不知人卧惊视如见星　临泣治卒中风不识人【铜】　解谿治风面浮肿顔黒厥气上冲腹胀大便下重瘈惊膝股防肿转筋目眩头痛劳宫治中风善怒悲笑不休手痹　内关治中风肘挛实则心暴痛虚则心烦惕惕风头耳后痛烦心足不收失履口防僻头顶瘈痛牙车急完骨主之【甲】　心俞治心中风语悲泣【铜见狂走】　百防治风癎中风角弓反张或多哭言语不择发即无时盛即吐沫心惊烦健忘【铜】昆仑主狂易大风【千】　阴蹻主风暴不知人偏枯不能行　照海主大风黙黙不知所痛视如见星　天井主大风黙黙不知所痛悲伤不乐　百防疗青风心风【见风癎】　肩髃治偏风热风【见中风不语】　岐伯曰中风大法有四一曰偏枯二曰风痱三曰风懿四曰风痹夫诸急卒病多是风初得轻微人所不悟宜速与续命汤依俞穴灸之夫风者百病之长岐伯所言四者说其最重也凡风多从背五藏俞入诸藏受病肺病最急肺主气息又冒诸藏故也肺中风者其人偃卧而胸满短气冒闷汗出者肺风之证视目下鼻上两边下行至口色白者尚可治急灸肺俞百壮服续命汤小儿减之若急黄者此为肺已伤化为血不可复治若为急风邪所中便迷漠恍惚妄言狂语或少气惙惙不能复言若不求师即治宿昔而死即觉便灸肺俞及膈俞肝俞数十壮急服续命汤可救若涎吐出不收者既灸当立与汤也诸阳受风亦恍惚妄语与肺病相似然着缓可经久而死肝中风者其人但踞坐不得低头绕两目连额上色微有青者肝风之证若唇色青面黄尚可治急灸肝俞百壮服续命汤　心中风者其人但得偃卧不得倾侧闷乱冒絶汗出者心风之证若唇正赤尚可治急灸心俞百壮服续命汤　脾中风者其人但踞坐而腹满身通黄吐咸汗出者尚可治急灸脾俞百壮服续命汤　肾中风者其人踞坐而腰痛视脇左右未有黄色如饼粢大者尚可治急灸肾俞百壮服续命汤　大肠中风者卧而肠鸣不止灸大肠俞百壮可服续命汤
　　乡里有人忽觉心腹中热甚急投药铺说其状铺家以为此中风之候与治风药而风不作予中心藏之至夷陵见一太守中夏忽患热甚不免以水洒地设簟卧其上令人扇之次日忽中风数日而殂人皆咎其卧水簟上而用扇也暨到澧阳见一老妇人夏中亦患热夜出卧防上次日中风偶其子预合得小续命汤服更召医调理数日愈始知人之中风心腹中多大热而后作而小续命汤不可不服也王令患风医以青州白员子排风汤续命汤四物汤黄蓍建中汤术附汤嘉禾散各为一处同和分数服每服水一碗三枚姜五片同煎至七分去滓温服【自后与人服皆效周戸传三汤四散子用四君子排风续命汤嘉禾急风正气匀气散一切风疾无不差】
　　肝风占候其口不能言当灸鼻下人中次灸大椎次肝俞五十壮余处随年壮眼暗人灸之得明二三百壮良凡心风寒灸心俞各五十壮　扁鹊曰凡人心风灸
　　心俞两边各一寸二分各五七壮对心是肝俞二穴主心风腹胀满食不消化吐血酸痛四支羸露不欲食饮鼻血目眗防防不明肩头脇下痛小便急灸三二百壮差即止　扁鹊云治卒中恶风心闷烦毒欲死急灸足大指下横文随年壮立愈　若筋急不能行者内踝筋急灸内踝上四十壮外踝筋急灸外踝上三十壮立愈若眼戴晴上挿灸目两眦后二七壮　若不能语灸
　　第三椎上百壮　若不识人灸季肋头七壮　若眼反口噤腹中切痛灸阴囊下第一横理十四壮灸卒死亦良　治大风卒风缓急诸风卒发动不自觉知或心腹胀满或半身不随或口噤不言涎唾自出目闭耳聋或举身冷直或烦闷恍惚喜怒无节或唇青口白戴眼角弓反张始觉发动即灸神庭七壮　次灸曲差次上关次下关次颊车次亷泉次顖防次百防次本神次天柱次陶道次风门次心俞次肝俞次肾俞次膀胱俞次曲池次肩髃次支沟次合谷次间使次阳陵泉次阳辅次昆仑以上各七壮　治风灸上星二百壮前项二百四十壮百防二百壮脑戸风府各三百壮　治大风灸百防七百壮　治百种风灸脑后项大椎平处两箱量二寸三分须取病人指寸量两箱各灸百壮得差　治风耳鸣从耳后量八分半里许有孔灸一切风得差狂者亦差两耳门前后各百壮　治卒病恶风欲死不能语及肉痹不知人灸第五椎名曰藏俞百五十壮三百壮便愈　大肠俞治风腹中雷鸣肠澼泄利食不消化小腹绞痛腰脊疼强或大小便难不能饮食灸百壮三日一报　掖门灸五十壮主风　絶骨灸百壮治风身重心烦足胫疼　百防　天府　曲池　列缺主恶风邪气泣出喜忘　涌泉主风入腹中　商阳主耳中风生临泣主大风目痛【甲云目眦皆痛】　关冲主面黒湿风　解谿主风从头至足面目赤
　　解益以医风名其进沉香半夏汤方云夫人中风心肾俱虚百脉皆乱气散血凝若使便服金银朱砂脑麝凉药则手足不举经络遂死便服生附子则益发虚热转不能语或下鲜血故成废疾善治风者当先主气益心去痰醒脾然后疗风十愈八九用炮附子一只沉香等分人参半两半夏二钱南星一钱各汤洗七次为粗末【每服二大钱水二盏姜十片煎至一盏空心稍热服神效其论治风有理故附于此】
　　掖门主风寒热【千】　内关主手中风热　间使主头身风热　后谿主风身寒　侠谿主胸中寒如风状　肺寒灸肺俞百壮　肾寒灸肾俞百壮　大横治大风逆
　　气　　　　　【多】寒【铜】　凡中风用续命汤排风等汤神精丹茵芋酒更加灸必愈【本事】
　　中风不语【中风口噤附　余见口哑　口眼防】
　　脾风占候声不出或上下手当灸手十指头次灸人中次大椎次两耳门前脉去耳门上下行一寸是次两大指节上下各七壮治脾风灸脾俞脊两边各五十壮凡人脾俞无定所随四季月应病即灸藏俞是脾穴此法甚妙脾风者总呼为八风猥腿风半身不遂失音不语者灸百防次本神次承浆次风府次肩颙次心俞次手五册次手髓孔次手少阳次足五册次足髓孔次足阳明各五百壮中风失音不能言语缓纵不随先灸天牕五十壮息火仍移灸百防五十壮毕还灸天牕五十壮若发先灸百防则风气不得泄内攻五藏喜闭伏仍失音也所以先灸天牕次百防佳一灸五十壮悉泄火势复灸之视病轻重重者一处三百壮大较凡中风服药益剧者但是风穴悉皆灸三壮无不愈神良决定勿疑不至心者勿浪为灸又灸风痱不能语手足不遂【详见千金】治卒病欲死不能语治肺中风不能言【并见中风】
　　巢氏云脾脉络胃夹咽连舌本散舌下心之别脉繋舌本心脾受风邪故舌强不语【三阳之筋并络入颔颊夹于口诸阳为风寒所客则筋急故口噤不开】
　　卒中风口噤不得开灸机关【千金翼名颊车】二穴穴在耳下八分小近前灸五壮即得语又灸随年壮僻者逐僻左右灸【千】　治卒中风口防苇筒长五寸以一头刺耳孔中四畔以面密塞勿令泄气一头内大豆一颗并艾烧令燃灸七壮差右灸左左灸右千金不传耳病亦灸之中风口防灸手交脉三壮左灸右右灸左炷如鼠屎形横安两头下火　口防刺承泣【见目瞤】
　　偏风【偏枯　半身不遂】
　　岐伯答黄帝灸中风半身不遂【明下见中风】　列缺治偏风口防手腕无力【明下作腕劳】半身不随【明同】欬嗽掌中热口噤不开【铜】　下关治偏风口目防牙车脱臼　上关治偏风口眼防【明云眼防通睛】耳中如蝉声【明同】　完骨治偏风口面防颈项痛不得顾小便赤黄喉痹颊肿　承浆疗偏风口防面肿【明同】　冲阳【见口防】　地仓治偏风口防【见口防】迎香治偏风口防面痒浮肿风动叶叶状如虫行或唇肿痛【明同】　环跳治冷风湿痹风疹偏风半身不遂腰胯痛不得转【明下同】　肩髃治偏风半身不遂热风瘾疹手臂挛急【明云手不得向头】捉物不得挽弓不开臂细无力筋骨酸疼若灸偏风可七七壮不宜多　曲池疗偏风半身不遂刺风疹疼痛冷缓捉物不得挽弓不开屈身难隐脉风臂肘细无力　阳陵泉　环跳【并见膝痛】　曲池治偏风半身不遂【明下同】　照海治大风偏枯半身不遂【明同】上亷治偏风腰腿手足不仁【并铜明下同】　下昆仑【见腰脚】委中疗半身不随【明】　地仓【见口防】　承山【见脚弱】　上亷【见脚气】　下亷【见湿痹】疗偏风　阴蹻疗手足偏枯【见月水】猥腿风半身不遂失音灸百防【千见中风失音】
　　半身不遂男女皆有此患但男尤忌左女尤忌右尔若得此疾后风药不宜暂缺常令身上有灸疮可也最忌房室或能如道释修养方能保其无它若灸则当先百防顖防次风池肩颙曲池合谷环跳风市三里絶骨不必拘旧经病左灸右病右灸左之说但按痠疼处灸之若两边灸亦佳但当自上而下灸之
　　痰涎【痰饮　吐沫　余见唾】
