<!-- { "loadSidebar": true } -->
　　曲鬓二穴在耳上发际曲隅陷中鼓颔有空【明作穴】鍼三分灸七壮明下云曲发灸三壮【指迷在耳上耳掩前正尖上】
　　铜人云曲鬓足少阳穴同素问亦同　明堂下经云曲发疑发字误也【曲鬓穴是曲发字误】
　　角孙二穴在耳郭中间上开口有空【明作穴】治目生肤发齿龂肿灸三壮明堂别无疗病法　明云主齿牙不嚼物龋痛肿鍼八分
　　按明堂云角孙主齿牙不嚼物龋痛肿则有疗病法矣铜人【阙】











　　曰三壮若灸可艾炷如小雀粪风水面肿针此一六出水尽顿愈忌同　明云日灸三壮至二百罢若是水气唯得针此穴若针余穴水尽即死下云灸五壮
　　兊端在唇上端针二分灸三壮炷如大麦　明下云在頥前下唇下开口取之
　　龂交在唇内齿上龂缝筋中针三分灸三壮
　　承浆一名悬浆在頥前唇下宛宛中日灸七壮止七七灸即血脉通宣其风立愈炷依小筋头作针三分得气即泻忌同　明云頥前下唇之下针三分半得气即泻泻尽更留三呼徐徐引气而出日灸七壮过七七停四五日后灸七七若一向灸恐足阳明脉防令风不差停息复灸令血脉通宣其风立愈下云下唇棱下宛中亷泉一名舌本在颔下结喉下【明云舌本间】灸三壮针三分得气即泻　明云二分【千云当頥直下骨后陷中】










　　攒竹二穴一名始光一名光明一名员柱在两眉头少陷宛宛中不宜灸鍼一分留三呼泻三吸徐徐出鍼宜以细三棱鍼刺之宣泄热气三度刺目大明忌同　明云宜细三棱鍼鍼三分出血下云灸一壮
　　睛明二穴一名泪孔在目内眦鍼寸半留三呼雀目者可久留鍼然后速出禁灸忌同　明云目内眦头外畔陷宛宛中鍼分半留三呼补不宜灸一云在目内眦外一分
　　按明堂云鍼一分半铜人乃云入一寸半二者必有一误予观面部所鍼浅者入一分深者四分尔而素问气府注亦云刺入一分则是铜人误写一分为一寸也
　　巨髎二穴夹鼻孔旁八分直目瞳子蹻脉足阳明之会鍼三分得气即泻灸七壮　明云巨窌在鼻孔下夹水沟旁八分蹻脉足阳明之会鍼三分灸七七壮
　　迎香二穴在禾髎上一寸鼻下孔旁五分鍼三分留三呼不宜灸忌同
　　禾髎二穴在鼻孔下夹水沟旁五分鍼二分又手阳明穴云禾髎一名长频直鼻孔夹水沟旁五分　明云和窌在鼻孔下夹水沟旁五分下云禾窌在鼻孔下夹水沟旁五分灸三壮
　　铜人经禾髎二穴在鼻孔下夹水沟旁五分明堂下经作禾窌窌即髎也上经乃作和窌皆云在鼻孔下夹水沟旁五分则是一穴也而铜人手少阳穴复有和窌二穴在耳前兑【素问作鋭】发陷中其穴相去逺矣恐明堂上经误写禾字作和字也【今以诸经校勘禾髎穴者是】





















　　阳白二穴在眉上一寸直目瞳子灸三壮鍼入二分承泣二穴在目下七分直目瞳子陷中禁鍼鍼之令人目乌色可灸三壮炷如大麦忌同　明云鍼入四分半得气即泻特不宜灸若灸无问多少三日后眼下大如拳息肉日加长如桃大至三十日定不见物妨或如五升许大
　　铜人云此穴可灸三壮禁鍼鍼之令人目乌色明堂乃云鍼入四分半特不宜灸灸后眼下大如拳二家必各有所据未知其孰是不鍼不灸可也
　　四白二穴在目下一寸灸七壮鍼三分凡用鍼稳审方得下鍼深即令人目乌色
　　地仓二穴夹口吻旁四分外如近下有脉微微动是也鍼三分【明云鍼三分半】留五呼得气即泻日可灸二七壮重者七七炷如麤钗脚大炷若大口转防却灸承浆七七即愈忌同
　　大迎二穴在曲颔前寸二分骨陷中动脉又以口下当两肩鍼三分留七呼灸三壮















　　本神二宂在曲差旁寸半一云直耳上入发际四分鍼二分灸七壮【二説相去逺矣可疑千云耳正直上入发际二分】
　　丝竹空二宂一名目髎在眉后陷中鍼三分留二呼宜泻不宜补禁灸使人目小又令目无所见
　　瞳子髎二宂在目外眦五分灸三壮鍼三分　素注在目外去眦五分【千注一名太阳一名前闗】
　　颧髎二穴在面颊骨下亷兑骨端陷中鍼二分
　　头维二穴在额角入发际本神旁寸半鍼三分禁灸【本神在曲差旁寸半】















<子部,医家类,鍼灸资生经,卷一>
　　上关二穴一名客主人在耳前起骨上亷开口有空动脉宛宛中灸七壮艾炷不用大筯头作炷若鍼必须侧卧张口取之乃得禁鍼深问曰何以不得鍼深岐伯曰上关若刺深令人欠而不得防下关久留鍼即防而不得欠牙关急是故上关不得刺深下关不得久留鍼也明云客主二穴鍼入一分留之得气即泻日灸七壮至二百炷不用大其鍼灸之必须侧卧张口取之乃得穴避风下云灸一壮
　　按素问刺禁曰刺客主人内陷中脉为内漏为聋注云言刺太深则交脉破决故为耳内之漏脉内漏则气不营故聋审若是又不止令人欠而不得防而已用鍼者所当知也
　　下关二宂在上关下耳前动脉下亷合口有空开口即闭鍼入四分得气即泻禁灸又云下关不得久留鍼【见上】侧卧闭口取穴前关二穴在目后半寸亦名太阳之穴理风赤眼头痛目目澁不灸鍼三分【明】
　　铜人有上关下关各二穴素问亦同但明堂上下经有上关而无下关惟上经有前关穴又不与下闗穴同在上关之下恐别自是前闗穴一名太阳穴理风赤眼头痛目澁等疾所不可废故附入于下关之后
　　和髎二穴在耳前兊发下横动脉鍼七分灸三壮　素注在耳前锐发下横动脉
　　和髎二穴在耳前锐发陷中明堂上经亦有和窌二穴窌即髎也在鼻孔下夹水沟旁五分即铜人之禾髎明堂下经之禾窌也或者明堂上经误写禾字作和字　恐人以和髎和窌为一穴故备论之
　　聴会二穴在耳微前陷中上关下一寸动脉宛宛中张口得之鍼七分留三呼得气即泻不须补日灸五壮止三七壮十日后依前报灸　明云鍼三分忌冷食聼呵下云灸三壮【一云聴呵前一云后名聴会】一名聴呵
　　耳门二穴在耳前起肉当耳缺者陷中鍼三分留三呼灸三壮明下云禁灸有病不过三壮
　　聴宫二穴在耳中珠子大如赤小豆鍼三分灸三壮明云鍼一分
　　颊车二穴在耳下曲颊端陷中鍼四分得气即泻日灸七壮止七七炷如大麦忌同　明下云在耳下二韭叶陷中灸三壮又云耳下曲颊骨后　千云一名机关在耳下八分小近前

















　　肩井二穴一名膊井在肩上陷【明堂此有罅中二字】缺盆上大骨前寸半以三指按取之当中指下陷中甲乙经云秪可鍼五分此井脉足阳明之会乃连入五藏气若刺深则令人闷倒不识人即速须三里下气先补不泻须防平复如故凡鍼肩井皆以三里下其气大良灸七壮明云鍼四分先补而后泻特不宜灸鍼不得深深即令人闷若妇人胎落后微损手足弱者鍼肩井立差灸乃胜鍼日灸七壮止一百若鍼肩井必三里下气如不灸三里即拔气上
　　明堂既云特不宜灸又云灸乃胜鍼日灸七壮至百壮罢则是又可灸矣不知何自畔其説也或者肩井不可灸惟胎落后手足弱者可灸耶
　　天髎二穴在肩缺盆中上毖骨之际陷中央鍼八分灸三壮
　　巨骨二穴在肩端上行两义骨间陷中灸五壮鍼寸半明云巨骨一穴在心脾骨头日灸三壮至七壮禁鍼鍼则倒悬一食顷乃得下鍼鍼入四分泻之勿补鍼出始得正卧忌同　下云巨骨二穴在肩端上两行骨陷中灸一壮【铜云云门在巨骨下夹气户旁各二寸俞府在巨骨下璇玑旁各二寸气户在巨骨下俞府两旁各二寸】
　　铜人云巨骨一穴在肩端上两义骨间明堂下经亦同但明堂上经云巨骨一穴在心脾骨头不特一穴字不同而穴在心脾骨头亦异岂其所谓一穴在心脾头者非巨骨耶不然即是误写二字作一字肩胛为心脾也
　　臑会二穴一名臑髎在肩前廉去肩头三寸宛宛中鍼七分留三呼得气即泻灸七壮【素注臂前亷肩端】
　　肩髃二穴在骨头肩端两骨间陷宛宛中举臂取之灸七壮至二七以差为度若灸偏风不遂可七七壮不宜多恐手臂细若风病筋骨无力久不差灸不畏细也刺即泄肩臂热气唐厍狄钦患风痹手足不得伸甄权鍼此穴令将弓箭射之如故　明云鍼八分留三呼泻五吸灸不及鍼以平手取其穴日灸七壮増至二七若灸偏风不随可至二百若更多灸恐手臂细若刺风痶风风病当其火艾不畏细也忌同【千云肩头正中两骨间一名中肩井外台名扁骨】肩髎二穴在肩端臑上陷中举臂取之鍼七分灸三壮明云五壮
　　肩贞二穴在肩胛下两骨解间肩髃后陷中鍼五分天宗二穴在秉风后大骨下陷中灸三壮鍼五分留六呼
　　秉风二穴在肩上小髎后举臂有空灸五壮鍼五分臑俞二穴在肩髎后大骨下胛上廉陷中鍼八分灸三壮　素在肩臑后举臂取之
　　曲垣二穴在肩中央曲胛陷中按之应手痛灸三壮鍼五分　明云九分
　　肩外俞二穴在肩胛上廉去脊骨三寸陷中鍼六分灸三壮　明上云一壮
　　肩中俞二穴在肩胛内防去脊二寸陷中鍼三分留七呼灸十壮















　　大椎一穴【一作顀】在第一椎上陷者宛宛中鍼五分留三呼泻五吸灸以年为壮【明云日灸七壮至七七壮】甲乙云大椎下至尾骨二十一椎长三尺折量取俞穴
　　既曰大椎又曰在第一椎上陷中必是二穴非二穴则不言在第一椎上矣此大椎第一椎所以异也但铜人云大椎在第一椎上陷中诸经皆同惟明堂下经云在第一椎下陶道穴既在第一椎下不应大椎亦在第一椎下必是下经误写上字作下字也考之下经亦言陶道穴在大椎节下与铜人合足见其误写上字作下无疑矣
　　陶道在大椎节下间俛而取之灸五壮鍼五分
　　身柱在第三椎节下间鍼五分灸七七壮明云五壮下云三壮
　　神道在五椎节下间俛而取之灸七七壮止百壮小儿风癎瘈疭可灸七壮　明云鍼五分灸三壮又云五壮灵台在六椎节下间俛而取之经阙疗病法出素问至阳在七椎节下间俛而取之鍼五分灸三壮　明下云七壮
　　筋缩在九椎节下间俛而取之鍼五分灸三壮　明下云七壮
　　脊中一名神宗在十一椎节下间俛而取之禁灸灸令人腰背伛偻鍼五分得气即泻　明堂作脊俞一名脊中在十一椎中央
　　接脊在十二椎下节间【下经治小皃疳脱肛】
　　悬枢在十三椎节下间伏而取之鍼三分灸三壮　明云在十二椎下节间下云十一椎下
　　铜人云悬枢在十三椎节下间明堂上经作十二椎节间下经作十一椎下脊中穴既在十一椎下不应悬枢又在十一椎下固知其误矣考之素问亦与铜人同当以铜人为正明堂上经亦误三字作二字也要之接脊穴在十二椎节下尔
　　命门一名属累在十四椎节下间伏而取之【明作俛而取之】鍼五分灸三壮
