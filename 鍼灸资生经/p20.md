<!-- { "loadSidebar": true } -->
　　凡腹满痛不得息正仰卧屈一膝伸一脚并气冲鍼入三寸气至泻之【千】　大钟主腹满便难　陷谷【见噫】　悬钟主腹满【千云小儿腹满不食】　阴市主腹中满痿厥少气　太阴防主腹满积聚　冲门主寒气腹满腹中积聚痛隐白主腹满喜呕　三里　行间　曲泉主腹防满商丘主腹中满向向然不便心下有寒痛　漏谷主肠鸣强欠心悲气逆腹防满急　巨阙　上管　石门阴蹻主腹中满暴痛汗出　期门主伤食腹满【见产】　通谷主结积留饮癖【见肠癖】　石关主心坚满【见大便不通】　阴都主心满气逆肠鸣　听宫【明同】治心腹满【铜】　冲门治腹寒气满【见积聚】　大都治热病汗不出手足逆冷腹满善呕烦热闷乱吐逆目　厉兑【见尸厥】漏谷【见痃癖】治心腹胀满腹满灸絶骨【千见上气】　巨阙等主腹满　昆仑主腹暴满【并见瘦瘠】　太白等主腹大满【见腹胀】　噫嘻【在鼻衂门】三里疗腹满【明见腹大】　中管治心下胀满伤饱食不化霍乱出泄不自知心痛【铜】　心腹诸病心痛灸太仓【千】心腹痁痛灸肝俞胆俞疗心胀满【明见上气】　府舍治腹满【铜】　四满治大腹有水【见水肿】　神堂治胸腹满【见肩痛】鱼际【铜同】等治腹满【见伤寒】　石门主腹满疝积【千见无子】　分水疗腹肿不能食【见腹痛】　意舍治腹满虚胀【见腹胀】人有心腹满胀者予只多以厚朴与之令每服细剉七八钱重【防小量减】用生姜七片水小碗煎至七分服滓再煎服不过五六服胀满脱去鍼灸之效未必如此速也因识于此
　　腹痛按之痛重按却不痛此是气痛重按愈痛而坚有积也气痛不可下下之愈痛虚寒证也小建中汤治腹痛如神【良方】
　　腹胀【胸脇胀附　心胀　余见心腹满胀】
　　鬲俞等【见腹痛】主腹胀【千】　脾俞　大肠俞主腹中气胀引脊痛食饮多而身羸瘦　中极主寒中腹胀　上管主心下坚积聚冷胀　隐白主腹胀逆息又主腹中寒冷气胀喘　尺泽主腹胀喘振栗　天枢主腹胀气冲胸【见肠鸣】　中管主腹胀不通疰大便坚忧思损伤气积聚腹中甚痛作脓肿往来上下　太谿主腹中胀肿京门主寒热防胀　三里　章门　京门　厉兑　内庭　阴谷　络却　昆仑　商丘　阴陵泉　曲泉主腹胀满不得息　气冲主腹中大热不安腹有大气暴腹胀【明下云又脐下坚】满癃淫泺　期门主腹大坚不得息胀痹满小腹尤大　巨阙　上管主腹胀心腹满　五里主心下胀满而痛上气　太白【又见痢】　公孙主腹胀食不化鼓胀腹中气大满　阴陵泉主腹中胀不嗜食脇下满腹中盛水胀逆不得卧　凡头目痈肿胸脇支满刺陷谷出血立已　大钟主胸喘息胀　关元　期门少商主脇下胀　石门治腹胀坚硬水肿支满【铜】
　　解谿【见中风】　血海【见漏下】　商丘【见肠鸣】治腹胀　胆俞治心腹胀满呕则食无所出口苦舌干咽痛食不下　中膂俞【见消渴】　譩譆【见肩背痛】　鬲俞治腹胀【见呕吐】　胃俞治腹胀引胸背痛饮食倍多身渐羸瘦【明下同】　黄疸善欠胁满泄利体重四支不收痃癖腹痛不嗜食　胃俞治胃寒腹胀不嗜食【明同】羸瘦肠鸣腹痛胸脇支满脊痛筋挛　三焦俞治肠鸣腹胀水谷不化腹痛欲泄注目头痛吐逆饮食不下　肾俞治心腹膨胀【见劳瘵】　三里【见胃】　悬钟治心腹胀满【见膝挛】　大肠俞治腹胀绕脐切痛大小便不利洞泄食不化脊强不得俛仰　中髎治腹胀下利　阳纲治腹满胀大便泄利【明下同】小便赤澁身热目黄　太白治身热烦满腹胀食不化呕吐泄脓血　意舍治腹满虚胀大便滑泄背痛恶风寒食饮不下呕吐消渴目黄　胃仓治腹虚胀水肿食饮不下恶寒背脊不得俛仰　中府治腹胀食不下【见脉气】　中腕治伤寒饮水过多腹胀气喘阴谷治腹胀满不得息小便黄男如蛊女如姙娠　承满治肠鸣腹胀上喘气逆食饮不下肩息唾血　大敦治腹胀满　三阴交治脾病身重四支不举腹胀肠鸣溏泄食不化　隐白治腹胀喘满不得卧呕吐食下暴泄　隐白疗腹中有寒热起气喘衂血不止腹中胀逆胫寒热不得卧气满胸中热暴泄鬲中呕吐不欲食【明下】　上管【见吐】疗腹胀　胪胀脇腹满灸鬲俞百壮三报【千】　胸满心腹积聚痞痛
　　灸肝俞百壮三报　胀满水肿脾俞随年壮三报　腹中气胀引脊痛食饮多身羸瘦名曰食晦先取脾俞后取季肋　藏府积聚胀满羸瘦不能饮食　三焦俞随年壮胀满雷鸣大肠俞百壮三报　胀满气聚寒冷胃管百壮三报在鸠尾下三寸　腹胀满绕脐结痛坚不能食中守百壮在脐上一寸一名水分　胀满瘕聚滞下疼气海百壮忌鍼　胀满气如水肿状小腹坚如石膀胱俞百壮在中极脐下四寸胀满肾冷瘕聚泄利天枢百壮
　　心腹坚大【余论见腹满】
　　下管疗腹胸不调腹痛不能食小便赤腹坚硬癖块脉厥厥动【明】　冲阳治腹坚大不嗜食振寒【铜】　期门治腹坚硬【见霍乱】　次髎治心下坚胀　石门治腹【明有痛字】坚硬【见腹胀】　肓门治心下肓大坚　水分治腹坚如鼓【见水肿】　志室治腹坚急　阴陵泉　地机【并见水肿】　下腕治腹坚硬【见腹痛】　膀胱俞主坚结积聚【千】　上管主心下坚积聚冷胀　肓门主心下大坚　丘墟主大疝腹坚期门主腹大坚【见腹胀】　冲阳主腹大不嗜食　解谿
　　主腹大下重又主厥气上注腹大　三里疗腹满坚块不能食胃气不足反胃胸脇腹积气【明】　天抠疗腹大坚【下见漏下】小儿腹大灸分水【见水肿】　分水疗腹痛胃胀坚硬【明见腹痛】　石关主心坚满【千见大便不通】积如盘【积聚】
　　鼓胀【余见腹胀】
　　水分治腹坚如鼓水肿腹【明作肠】鸣胃虚胀不嗜食绕脐痛冲胸不息【铜】　神阙【见水肿】　公孙治腹虚胀如鼓水分治腹坚如鼓明下云疗鼔胀【见水肿】　复溜治腹中雷鸣腹胀如鼓四支肿十水病【明下同】　章门疗身黄羸瘦四支怠惰腹胀如鼔两脇积气如卵石【明下】　中封四满主鼔胀【千见阴缩】　太白　公孙主腹鼓胀腹中气大满【见腹胀】　阴交石门主水胀小腹皮敦敦然【见水肿】　甄权云分水主鼓胀肠鸣【水肿】鼓胀中封二百壮奔防冷气心间伏梁状如覆杯冷结诸气鍼中管八分留七呼写五吸疾出鍼须灸日二七壮至四百止忌房室心腹诸病坚满烦痛忧思结气寒冷霍乱心痛吐下食不消肠鸣泄利太仓中管百壮心下坚积聚冷热腹胀上管百壮【千翼】
　　水肿【杂肿　四支肿　石水】
　　水通身肿灸足第二指上一寸随年壮又灸两手大指缝头七壮【十】　虚劳浮肿灸太冲百壮又灸肾俞　凡头目痈肿留饮胸脇支满刺陷谷出血立已　陷谷列缺主面目痈肿　阳陵泉　公孙主头面肿　完骨巨窌主头面气胕肿　天抠　丰隆　厉兑　陷谷冲阳主面浮肿　中府　间使　合谷主面腹肿
　　解谿主风水面胕肿顔黒　气舍主肩肿不得顾　三里主水腹胀皮肿　曲泉主腹肿　阴谷主寒热腹偏肿　大敦主大腹肿胀脐腹邑邑　阴交　石门主水胀水气行皮中小腹皮敦敦然小便黄气满　屋翳主身肿皮痛不可近衣　关门主身肿身重　天府主身胀逆息不得卧风汗身肿喘息多唾　上星治头风面虚肿【铜】　顖防治目面肿前顶治目面赤肿小儿顶肿　脑户治目黄头肿　水沟治水气徧身肿【明云若是水气惟得鍼此若鍼余穴水尽即死】　胃仓治水肿【见腹胀】　缺盆治水气【见瘰】　屋翳治身体肿皮肤痛不可近及淫泺瘈疭不仁　肾俞治身肿【见劳瘵】　建里治腹胀身肿　神阙治水肿鼓胀肠鸣如流水声　中极石门治水肿【见腹胀】四满治大腹有水【见积聚】　章门治腹肿脊强四支伤惰涌泉治男子如蛊女子如姙娠五指端尽痛足不得
　　践地【阴谷同上】　三里治水气【明同】　复溜治十分病【见鼓胀】维道治水肿不嗜食【见呕吐】　地机治丈夫溏泄腹脇胀水肿腹坚不嗜食小便不利　阴陵泉治腹中寒不嗜食鬲下满水胀腹坚喘逆不得卧腰痛难俛仰　陷谷治面目浮肿及水病善噫肠鸣腹痛　分水疗腹肿不能食若是水病灸大良【明】下云疗水病腹肿绕脐痛冲胸不得息甄权云主水气浮肿鼓胀肠鸣如雷声时上冲心【铜见鼔胀】　曲骨疗水病胀满【下】小儿水气四支尽肿及腹大灸分水三壮　胃仓主水肿胪胀食饮不下恶寒【千】　水沟主水肿人中满　关元　妇人小腹满石水【见无子】　章门主身润石水身肿　关元主小腹满石水　四满　然谷主大腹石水　气冲主大气石水丰隆主四支肿身湿【铜同】　丰隆　复溜主风逆四支肿列缺主汗出四支肿　复溜治四支肿【铜见鼔胀】
　　水肿惟得鍼水沟若鍼余穴水尽即死此明堂铜人所戒也庸医多为人鍼水分杀人多矣若其他穴亦有鍼得差者特幸焉耳不可为法也或用药则禹余粮丸为第一【见既效方】予屡见人服验故书于此然灸水分则最为要穴也有里医为李生治水肿以药饮之久之不效以受其延待之勤一日忽为灸水分与气海穴翌早观面如削矣信乎水分之能治水肿也明堂固云若是水病灸大良盖以此穴能分水不使妄行云焉耳但不知明堂又云鍼四分者岂治其他病当鍼四分耶
　　百病水肿肾俞百壮　胃仓随年水肿陷谷随年　水肿上下阴交百壮　水肿胀曲骨百壮　大腹阴市随年　人中满唇肿及水肿大水脐中石门百壮风水上亷随年　水肿不得卧阴陵泉百壮　石水灸然谷气冲四满章门水分主水肿腹满不能食坚硬日七壮至四百壮忌鍼鍼水尽即死水病灸至差止【千翼】









　　鍼灸资生经卷四
　　钦定四库全书
　　鍼灸资生经卷五
　　脐痛
　　中极疗脐下块如覆杯【明见杯】铜云结如覆杯【见杯】　闗元治脐下防痛小便赤澁不觉遗沥小便处痛状如散火溺血疝痛脐下结血状如覆杯【明同】转胞不得【铜】　隂交治脐下防痛女子月事不絶带下产后恶露不止绕脐冷痛　中封【见疟】　水分【见水肿】神阙【见泻】治绕脐痛　曲泉主痛引脐中【千见疝】
　　予旧苦脐中疼则欲溏防常以手中指按之少止或正防下亦按之则不疼它日灸脐中遂不疼矣后义尝溏利不已灸之则止凡脐疼者宜灸神阙
　　闗门治气游走夹脐急【见积气】　下腕治脐上厥气动【见腹痛】　气海治脐下冷气上冲心血结成块状如覆杯小便赤澁　腹结治绕脐痛上抢心【千同】腹寒泄利欬逆天枢治夹脐切痛时上冲心烦满呕吐霍乱　明下云冷气脐痛【见冷气】千云冬感寒脐痛【见防】　外陵主心如悬下引脐腹痛【千见腹痛】　上防治夹脐腹痛【见胁痛】四满治歴下切痛【见积聚】　分水疗水肿绕脐痛【明下】　小儿脐肿灸腰后对脐骨节闲三壮　然谷主儿脐风口不开【铜同】善惊　绕脐绞痛灸天枢百壮【千见症瘕】　脐下绞痛灸闗元百壮【见腹寒热】　脐中石门等主疝绕脐　脐中　石门天枢主脐疝绕脐　蠡沟疗脐中积气【千并见疝】
　　膺痛
　　玉堂疗胷满膺痛【见心烦】　玉堂治胷膺骨疼　紫宫治胷膺骨疼　大谿治乳肿贲膺【并见胷胁痛】
