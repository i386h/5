<!-- { "loadSidebar": true } -->
　　然谷主足不能安胫酸不能久立【千】　涌泉　太冲主胫酸　至阳主胫疼四支重少气难言　承山　承筋【人见转筋】主脚胫酸脚急跟痛脚筋急痛　环跳　内庭主胫痛不可屈伸　阳闗主胫痹不仁　至阳主胫酸【铜见寒热】　膀胱俞治胫寒拘急不得屈伸　丘墟疗足腕不收足胫偏细【明】　复溜主胫寒【千见足寒】　环跳　束骨交信　隂交　隂谷主髀枢中痛不可举　临泣　三隂交主髀中痛不得行走外皮痛　凡髀枢中痛不可举以毫鍼寒而留之以月生死为数　立已　丘墟主髀枢脚痛　阳辅等主髀枢不仁【见足麻痹】
　　膝以上病冝灸环跳风市膝及膝下病宜灸犊鼻膝闗三里阳陵泉足踝以上病宜灸三隂交絶骨昆仑足踝以下病宜灸照海申脉然须按其穴痠疼处灸之方效
　　脚气
　　世有勤工力学之士一心注意于事久坐行立于湿地不时动转冷风来击入于经络不觉成病故风毒中人或先中手足十指因汗毛孔开腠理疎通风如击箭或先中足心或先中足踝或先中膝已下腨胫表里者若欲使人不成病者初觉即灸所觉处三二十壮因此即愈不复发【千】　凡脚气初得脚弱使速灸之并服竹沥汤灸讫可服八风散无不差者惟急速治之若人但灸而不能服散服散而不灸者半差半死虽得差者或至一二年复更发动觉得便依此法速灸之及服散者治十十愈此病轻者登时虽不即恶治之不当根源不除久久杀人不可不以为意　初灸风市　次灸伏兔次犊鼻　次膝两眼【一法忌灸】　次三里　次上廉　次下防　次絶骨　凡灸八处一风市百壮多亦任人轻者不可减百壮重者乃至一处五六百壮勿令顿灸三报之佳二伏兎百壮亦可五十壮三犊鼻五十壮可至百壮四膝眼五三里百壮六上防百壮七下防百壮八絶骨凡此诸穴不必一顿灸尽壮数可日日报灸之三日之中灸令尽壮数为佳　凡病一脚则灸一脚病两脚则灸两脚凡脚弱病皆灸两脚一方云如觉脚恶便灸三里及絶骨各一处两脚恶者合四处灸之多少随病轻重大要虽轻不可减百壮不差速以次灸之多多益佳一説灸絶骨最要人有患此脚弱不即治及入腹腹肿大上气于是乃须大法灸随诸俞及诸管闗节腹背尽灸之并服八风散往往得差觉病入腹若病人不堪痛不能尽作大灸但灸胷中心腹诸穴及两脚诸穴亦有得好差者亦依支法存旧法梁丘犊鼻三里上防解谿太冲阳陵泉絶骨昆仑隂陵泉三隂交足太隂伏溜然谷涌泉承山束骨等凡十八穴旧法多灸百会风府五藏六府俞募须束灸者悉觉引气向下所以不取其法气不止者可用之其要病已成恐不救者悉须灸之其足十指去指竒一分两足凡八穴曹氏名曰八冲极下气有效其足十指端名曰气端日灸三壮并大神要其八冲可日灸七壮气下即止凡灸八冲艾炷小作病者非深相委悉勿为灸　上防疗偏风腲腿脚不随重不得履地脚气刺风痶风脚冷【明】　肩井治脚气上攻【铜】
　　千金云脚气一病最冝鍼若鍼而不灸灸而不鍼非良医也鍼灸而药药不鍼灸亦非良医也此论甚当
　　若始觉脚气速灸风市三里各一二百壮以防风湿毒气若觉闷热者不得灸以本有热灸之则火助风生食物大忌酒面海鲜及忌房劳不尔服药无益【指】
　　有同舍为予言史载之谓脚气有风湿二种宜防不宜补只宜以沉香汤防【见既效方】而不许其灸千金方乃载灸法如此其详岂虚人患脚气方可灸耶故指迷方云若觉闷热不得灸盖有所见也凡灸脚气三里絶骨为要穴而以爱防为第一予旧有此疾不履湿则数嵗不作若履湿则频作自后常忌履湿凡有水湿不敢着鞋践之或立润地亦不敢久须频移足而后无患此亦爱防之第二义也有达官久患脚气多服八味丸愈亦以脚气冲心惟此药能治之
　　脚弱【脚痹】
　　委中疗脚弱无力风湿痹筋急半身不遂【明】　三里疗脚弱　承山疗脚弱无力脚重偏风不遂　委中疗脚弱无力腰尻重曲踿中筋急半身不遂【下】
　　有人旧患脚弱且瘦削后灸三里絶骨而脚如故益知黄君鍼灸图所谓絶骨治脚疾神效犹信也同官以脚肿灸承山一穴疮即干一穴数月不愈不晓所谓岂亦失之将摄耶是未可知也
　　单方歌云风毒脚弱痹肩井及大椎风市与三里百壮不须疑
　　千金灸脚弱九八穴病一脚则灸一脚两脚病则灸两脚凡脚弱病皆灸两脚【见脚气】或未能尽灸且先灸风市犊鼻三里絶骨亦效或不效当如其法灸之【但肩井不可多灸尔】
　　脚肿
　　阳蹻疗脚气肾气【明】　上昆仑疗恶血风气肿痛脚肿承山治脚气膝肿【见腰脚】　小肠俞治脚肿短气不嗜
　　食【明云不食烦热防痛】　然谷治足跗肿不得履地
　　母氏常久病夏中脚忽肿旧传夏不理足不敢着艾谩以鍼寘火中令热于三里穴刺之微见血凡数次其肿如失去素患脚肿见此竒效亦以火鍼刺之翌日肿亦消何其速也后亦常灸之凡治脚肿当先三里而后阳蹻等穴可也又予患脚气指缝烂每以茶末渗之愈他日复烂而肿用茶末不效渐肿至脚背上予以为脚气使然窃忧之策杖而后敢行偶卖药侩者见之云可取床荐下尘渗之如其言渗之而愈此物不值一钱而能愈可忧之疾其可忽哉
　　四支厥【手足不举　余见手足麻痹】
　　内庭治四支厥逆腹胀数欠【铜】　至阳治四支重【明下同】痛【见寒热】章门治厥逆四支惰【见腹肿】　鬲俞治四支怠惰【见痃癖】　极泉　日月【见悲愁】　脾俞治四支不收【见腹胀】支沟【见腋痛】　小海　付阳【见风痹】　天池【见鬲痛】　三隂交治四支不举【见腹胀】　大巨治偏枯四支不举【见小腹胀】肾俞治腰中四支淫泺【见劳瘵】　尺泽治四支暴肿臂寒短气【见喉痹】三里治四支肿满　大都疗手足逆冷四支肿【见伤寒无汗】　丰隆疗厥逆胷痛气刺不可忍腹中如刀防大小便难四支不收身体怠惰腿膝酸痹屈伸难【明下】　内庭主四厥手足闷【千】　太谿主手足寒至节　内庭主四支厥手足闷者久持之厥热脑痛腹胀皮痛者使人久持之　列缺主四支厥喜笑　章门主四支解惰喜怒　照海主四支淫泺　曲泉　付阳　天池　大巨小海【明下作少海】　支沟　絶骨　前谷主四支不举　五里　三阳络　三闲　厉兑　天井主嗜卧四支不欲动摇　行间治四支逆冷【铜】　太谿治手足厥冷【见腹脇痛】四逆取侠谿【见伤寒】　大都治手足逆冷【见腹满】
　　有士人患隂证伤寒手足冷甚以火温之亦不暖予与理中汤服即得汗而病愈手足自温矣若其他手足厥者当随证灸之
　　四厥脉沉絶灸手闲使便通起死法【干呕】四厥灸乳根【转筋】人病狂痴手足厥作狂病治不效名医録曰此惊恐忧思所得大惊伤心大恐伤肾大忧思伤神志神不足则狂痴志不足则恐怖恐怖则肾气留积足不收亦因积惊恐气伤肾也【鬼撃卒死菖蒲根捣汁灌立差】
　　尸厥
　　百会　玉枕主卒起僵仆恶见风寒【千】　通天【明同】　络却主暂起僵仆　大杼主僵仆不能久立烦满里急身不安席　隠白大敦主卒尸厥不知人脉动如故　金门主尸厥死　中极仆参主恍惚尸厥烦痛　内庭主四厥手足闷者久持之厥　脑痛腹胀皮痛者使人久持之　列缺主四支厥喜笑　邪客于手足少隂太隂足阳明之络此五络者皆防于耳中上络左角五络俱竭令人身脉动如故其形无所知其状若尸刺足大指内侧爪甲上去端如韮叶　后刺足心后取足中指爪甲上各一痏后取手大指之内去爪甲如韮叶后刺手心主少隂兑骨之端各一痏立已不已以筒吹其两耳中立已不已拔其左角髪方寸燔治饮以淳酒一杯不能饮者灌之立已　丰隆主厥逆足卒青痛如刺腹若刀切之状大便难烦心狂见鬼好笑卒面四支肿　旁廷在腋下四肋闲髙下正与乳相当乳后二寸陷中俗名注市举掖取之刺入五分灸五十壮主卒中恶飞尸遁注胷脇满　九曲中府在旁廷注市下三寸刺入五分灸三十壮主恶风邪气遁尸内有瘀血　天府主卒中恶风邪气飞尸恶注鬼语遁下【并千】　隠白治卒尸厥不识人【明同】足寒不能温【铜】　中极治恍惚尸厥【见贲豚】明下云尸厥不知人　大敦治尸厥状如死　仆参治尸厥如中恶状霍乱癫癎狂言见鬼　厉兑治尸厥口噤气絶状如中恶心腹胀满明云尸厥如死不知人　金门治癫癎尸厥疲　委阳治腋肿膨膨失志身热飞尸遁注痿厥不仁　魂门疗尸厥走疰胷背连痛【明下】仆参疗癫疾尸厥霍乱马癎　攅竹【见狂】　禾窌疗尸厥天府疗卒中恶鬼疰不得安卧禁灸【铜】　凡尸厥而
　　死脉动如故此阳脉下坠隂脉上争气闭故也鍼百防入三分补之灸熨斗熨两脇下又灶突墨弹丸大浆水和饮之义鍼足中指头去甲如韮叶又刺足大指甲下内侧去甲三分【千】　水沟治卒中恶【铜】　凡五尸者飞尸遁尸风尸沈尸尸疰也今皆取一方兼治之其状腹痛胀急不得气息上冲心胷旁攻两脇或累块踊起或挛引腰背治之法灸乳后三寸男左女右可二七壮不止者多其壮取愈止【千】又两手大拇指头各七壮　又心下三寸十壮　又乳下一寸随病左右多其壮数又以细绳量患人两乳头内即裁断中屈之　又从乳头向外量使当肋罅于绳头灸三壮或七壮男左女右卒疰忤攻心胷灸第七椎随年　又心下一寸三壮又手肘文随年壮　一切病食疰灸手小指头随年
　　壮男左女右　五毒疰不能饮食百病灸心下三寸胃管十壮　水疰口中涌水经云肺来乘肾食后吐水灸肺俞　又灸三隂交义灸期门防肺补肾也各随年壮一切疰无新久先仰卧灸两乳边斜下三寸第三肋
　　间随年壮可至三百壮又治诸气神良一名注市　闲使岐伯云疗鬼神邪【明下】铜云可灸鬼邪卒死隂囊下第一横理十四壮
　　有贵人内子产后暴卒急呼其母为办后事母至为灸会隂三隂交各数壮而苏母盖名医女也
　　凡溺死一宿尚可救解死人衣灸脐中即活【集效】
　　脚膝痛【挛急不收不仁】
