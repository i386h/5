<!-- { "loadSidebar": true } -->
　　委中治膝不得屈伸取其经血立愈【铜见腰脊】　肾俞治脚膝拘急足寒如水【见劳瘵】　筋骨挛痛第二十二病灸絶骨【千见上气】　犊鼻疗膝中痛不仁难跪起【明】　髀闗疗膝寒不仁痹痿不屈伸　梁丘疗胫痛冷痹膝痛不能屈伸　悬钟疗腿膝连膝胫麻痹屈伸难【下】　又云膝胫连腰痛筋挛急足不收履坐不能起　蠡沟疗足寒胫酸屈伸难【见疝】　巨虚疗脚胫酸痛屈伸难不能久立甄权云主大气不足偏风腲腿脚不相随　风市疗胫麻膝痛【见腰脚】　三里疗四支肿满腿膝酸痛　三隂交疗膝内防痛小便不利身重足痿不能行【下】　京骨疗腿膝胫痿脚挛不得伸癫病狂走自啮膝胫寒　附阳疗腿膝胫酸【见腰脚】　承山疗脚酸膝重【见腰脚】　阳陵泉疗膝股内外防痛不仁屈伸难　风市主两膝挛痛引脇拘急軃躄或青或焦或枯或黧如腐木絶骨主膝胫骨摇酸痹不仁　髀闗主膝寒不仁痿痹不得屈伸【明同】犊鼻主膝不仁难跪　光明主痿躄坐不能起明下云膝胫酸痹不仁手足偏小坐不能久　膝闗主膝内防痛引膑不可屈伸　曲泉主膝不可屈伸　曲泉　梁丘　阳闗主筋挛膝不得屈伸不可行　解谿　条口丘墟　太白主膝股肿防酸转筋　上防主风水膝
　　肿【千】　中封主膝肿【见身湿】　解谿治膝股防肿【铜见风】复溜主脚后防急不可前却　承山　承筋主脚筋急痛　昆仑主脚如结踝如别【铜作裂】　京骨　承山　承筋　商丘主脚挛膀胱俞治拘急【见足杂病】
　　膝痛【余见脚膝】
　　三里治膝防痠痛【铜】　阳交治喉痹面肿寒痹膝防不收　条口治膝防寒痠痛足缓履不收湿痹足下热隂谷治膝痛如锥不得屈伸　膀胱俞治脚膝无力【见瘕癖】　合阳主膝股重　隂交治腰膝拘挛　髀闗治膝寒【明同】不仁痿厥股内筋络急　阳陵泉治膝伸不得屈冷脚不仁偏风半身不遂脚冷无血色京骨治膝痛不得屈伸　梁丘治寒痹膝不能屈伸　阳闗治膝外痛不可屈伸风痹不仁　犊鼻治膝中痛不仁难跪起膝膑癕肿不溃可治溃者不治　三隂交治膝股内痛【见痃癖】　交信治膝胫内防痛　曲泉【见疝】　膝闗治膝内痛【见风痹】　悬钟治心腹胀满胃热不嗜食膝防痛筋挛足不收履坐不能久膝眼疗膝冷痛不已【明忌灸】　伏兎疗膝冷【见风劳】　丰隆疗腿膝酸痹【见尸厥】　合阳【见脊】治膝股重【千铜云注膝防痠】　侠谿　阳闗主膝外防痛　膝闗主膝内防痛引膑不可屈伸连腹引喉痛　中封主膝肿内踝前痛　太冲主膝内踝前痛　犊鼻主膝中痛不仁光明主膝痛胫热不能行手足偏小【明下云疗膝胫痠痹不仁】　气冲治腰痛不得俛仰【见月事】　三里主膝痿痛【见唾血】　风市疗膝酸　承山疗膝重【并见腰脚】
　　舍弟行一二里路膝必痠疼不可行须坐定以手抚摩久之而后能行后因多服附子而愈予冬月膝亦痠疼灸犊鼻而愈以此见药与灸不可偏废也若灸膝闗三里亦得但按其穴痠疼即是受病处灸之不拘
　　腰脚痛【余见腰脊】
　　凡腰脚重痛刺委中出血久固宿疹亦皆立已　次主腰下至足不仁【并千】　隂市疗腰脚如冷水【明见疝】　承山治腰背痛脚腨重战栗不能立脚气膝下肿　申脉治腰痛不能举体足防寒不能久立坐如在舟车中　昆仑治腰尻痛【千作踵】足腨【千作跟】肿不得履地下昆仑疗腰疼偏风半身不遂脚重疼不得履地【明】　膀胱俞疗腰足不仁【见脊】仆参疗腰痛不可举承山下重脚痿【下】　地机疗腰痛
　　不可俛仰足痹痛屈伸难　风市疗冷痹脚胫麻腿膝酸痛腰尻重起坐难　承山疗脚腨酸痛不能乆立腰膝重起坐难筋挛急不可屈伸　张仲文疗腰重痛不可转起坐难及冷痹脚筋挛不可屈伸灸曲踿两文头左右脚四处各三壮每灸一脚二火齐下烧才到肉初觉痛便用二人两边齐吹至火灭午时着艾至人定自行动藏腑一两回或藏腑转如雷声立愈神效　上防治腰腿手足不仁【见偏风】　阳辅治腰溶溶如坐水中膝下肤肿筋挛诸节尽痛无常处腋肿瘘马刀喉痹膝防痠风痹不仁　隂交治腰膝拘挛【见疝】　仁夀宫备身患脚奉勅鍼　环跳　阳陵泉巨虚　下防　阳辅即起行　大理赵卿患风腰脚不随不得跪起鍼　上　环跳　阳陵泉　巨虚　下防各二穴即得跪起治冷痹胫膝疼腰足挛急足冷气上不能久立手足沉重日觉羸瘦此名复连病宜灸悬钟【絶骨】一灸即愈【见身湿痹千金】
　　千金翼温肾汤主腰脊膝脚浮肿不随【茯苓干姜泽防各二两桂心三两剉每服四五钱重水二盏煎八分盏服日三二服】然则腰脚等病亦当服药不可专恃灸云
　　腰痛【腰强　腰屈】
　　隂包治腰尻引小腹痛【明下云腰痛连小腹肿小便不利】遗溺不禁【铜】居髎治腰引小腹痛【见手痛】　胞肓治腰痛恶寒小腹
　　坚急癃闭重不得小便澁痛腰背卒痛　秩边治腰痛不能俛仰小便赤澁腰尻重不能举【明同】　委中治腰重不举体【见腰脊】　白环俞治腰髋疼脚膝不遂　肩井治因扑伤腰髋疼　腰俞治腰髋疼脊强不得转　命门主腰腹相引痛【见瘈疭】　肺俞治腰背强痛　隂陵泉【水肿】大肠俞治腰痛【明同】　下髎治腰痛不得转侧　阳辅
　　治腰如坐水【见膝痛】明下隂市疗腰如冷水【见疝】　隂市疗腰脚如冷水【见疝】　涌泉治腰痛大便难　京门治腰痛不得俛仰寒热防胀引背不得息　肝俞疗腰痛肩疼【明】　肾俞【见劳】　气海俞中膂俞【见脊】疗腰痛　闗元俞膀胱俞疗风劳腰痛胞肓疗恶气腰背卒痛下云腰痛不可忍俛仰难恶寒小便澁　昆仑疗腰尻重不欲起俛仰难恶闻人音【下】　风市疗腰尻重起难【见腰脚】　肾俞疗腰痛不可俛仰转侧难【下】　腰俞疗腰疼不能久立腰已下至足不仁坐起难腰脊急强不可俛仰腰重如石难举动　张仲文灸腰痛【见腰脚】　四支寒热腰疼不得俛仰身黄腹满食呕舌根直灸第十一椎上及左右各一寸五分三处各七壮【千】　腰俞　膀胱俞　长强　气冲　上　下　居髎主腰痛　三里　隂市　阳辅　蠡沟主腰痛不可顾　申脉　太冲　阳蹻主腰痛不能举　委阳　殷间　太白　隂陵泉行间【铜同】主腰痛不可俛仰甲云　委阳　殷门主腰痛得俛不得仰　束骨　飞　承筋主腰痛如折　阳辅主腰痛如锤居中肿痛不可欬欬则筋缩急诸节痛上下无常寒热涌泉主腰痛大便难【甲】　京门主腰痛不可乆立【甲】　腰背痛宜鍼决膝腰句画中青赤络脉出血便差【十】　腰痛不得俛仰者令患人正立以竹拄地度至脐断竹乃以度度背脊灸竹上头处随年壮灸讫藏竹勿令人得知　腰痛灸脚跟上横文中白肉际十壮良又灸足巨阳七壮巨阳在外踝下　又灸腰目七壮在尻上约左右是　又灸八窌及外踝上骨约中腰卒痛灸穷骨上一寸七壮左右一寸各灸七壮　腰脊痛灸小肠俞五十壮【见虚损】　腰背疼灸三焦俞随年【见劳】有妇人乆病而腰甚疼腰眼忌灸医以鍼寘火中令热谬刺痛处初不深入既而疼止则知火不负人之説犹信云
　　许知可因淮南大水忽腹中如水吼调治得愈自此腰痛不可屈伸思之此必肾经感水气而得乃灸肾俞三七壮服麋茸丸愈【予谓腰痛不可屈伸灸肾俞自效不服麋茸丸亦可】
　　舍弟腰疼出入甚艰予用火鍼微微频刺肾俞则行履如故初不灸也屡有人腰背伛偻来覔灸予意其是筋病使然为阳陵泉令归灸即愈筋防阳陵泉也然则腰疼又不可专泥肾俞不灸其他穴也
　　风池治腰伛偻引项筋无力不收【铜】　肺俞治腰强【见胷满】　束骨治腰如折腨如结耳聋恶风寒目项不可顾目内眦赤烂白环俞治腰脊挛痛【见腰脊痛】
　　腰脊痛【余见背痛】
　　委中主腰痛夹脊至头几几然【千】　凡腰脚重痛于此刺出血久痼宿疹亦皆立已　大钟主腰脊痛　小肠俞　中膂俞　白环俞主腰脊疝痛　次　胞肓承筋主腰脊痛恶寒　合阳主腰脊痛引腹　承扶
　　主腰脊尻臀股隂寒痛　涌泉主腰脊相引如解　志室　京门主腰痛脊急【明下同】　脾俞　小肠俞　膀胱俞　腰俞　神道　谷中　长强【明下同】　大杼　鬲闗水分主腰脊急强　腰俞疗腰髋疼腰脊强不得转
　　【明】白环俞疗腰脊挛痛大小便不利百病腰髋疼不遂腰中冷不识眠睡下云疗腰脊急强不能俛仰起坐难手足不仁小便黄腰尻重不举　志室　胞肓疗腰脊痛急食不消腹坚急　膀胱俞疗脊急强腰至足酸重【下】　神堂疗腰脊急强逆气上攻时噎　大钟【见淋】治腰脊强痛　志室治腰脊强痛食饮不消腹坚急　京骨【见足痠】　中膂俞治腰脊不得俛仰【见消渴】明下云疗腰痛不可俛仰夹脊膂痛上下按之应者从项后至此穴皆灸之立愈　复溜治腰脊内引痛【明下云腰痛引脊】不得俛仰起坐目防防善怒多言舌干涎自出足痿不收履防寒不自温　京骨治筋挛防痠髀枢痛颈项强腰脊不可俛仰　委中治腰侠脊沈沈然遗溺腰重不能举体风痹髀枢痛可出血痼疹皆愈又云热病汗不出足热厥逆满膝不得屈伸取其经血立愈　合阳治腰脊强引腹痛隂股热膝防痠重履步难　承扶治腰脊相引如解【明下云疗腰脊尻臀腰冷痛】　殷门治腰脊不可俛仰举量恶血注之股外肿　章门【见膓鸣】　次髎治腰脊痛不得转【见疝】悬枢治腰脊强【明同】不得屈伸　三焦俞治肩背急腰
　　脊强【明下同】不得俛仰　膀胱俞治腰脊痛　白环俞治腰脊挛痛大小便不利腰髋疼脚膝不遂温疟腰脊冷疼不得及卧劳损风虚
　　史记太仓公告宋建曰君有病往四五日君要脇痛不可俛仰又不得小溲不亟治病即入濡肾及其未舍五藏急治之病方今客肾濡此所谓肾痹也宋建曰建故有腰脊痛往四五日弄石不能起即复置之暮腰脊痛不得溺至今不愈建病得之好持重即为柔汤使服之十八日而病愈然则腰脊伤持重得病而入肾灸肾俞可也
　　脊痛【余见腰脊风痤反张】
　　五处　身柱　委中　委阳　昆仑主脊强反折瘈疭癫疾【千】　鬲闗等主脊强【见背痛】　昆仑主脊强背尻骨重　京门　石闗主脊痓反折　隂谷主脊内防痛至阳疗脊急强【明】　章门【见水肿】　鬲俞【背痛】　胃仓【腹胀】大肠俞治脊强不得俛仰【铜】　胃俞治脊痛【铜见腹胀明下同】脾俞　大肠俞主腹中气胀引脊痛食多身瘦名曰
　　食晦先取脾俞后取季肋【干】　膀胱俞疗脊急强【见腰脊】赤白泄洞利腰脊痛小肠俞五十壮【见寒热】　气穴治
　　资气上下引腰脊痛【见月事】　腰俞主月闭溺赤脊强互引反折汗不出　中膂俞治肾虚消渴腰脊不得俛仰【见消渴】明下云夹脊膂痛上下按之应者从项后至此穴皆灸之立愈【见腰脊】
　　腠理
　　附分治肩背急风冷客于腠颈项强痛不得顾　阳白治背腠寒栗重衣不得温【铜】　次髎治背腠寒　肝俞疗腠中痛【明下】　次髎疗腰下至足不仁背腠寒小便赤淋心下坚胀【见疝】
