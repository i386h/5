<!-- { "loadSidebar": true } -->
　　极泉　太渊【见心痛】　偏歴【见喉痹】　太冲【见疝】　太突治咽干【铜见唾血】　鱼际治喉干燥寒栗鼓颔欬引尻痛溺出呕血　行间治咽干烦渇【见口防】　神门治咽干不嗜食【见烦心】　照海治嗌干【明同】四支惰善悲不乐　少冲治咽酸【见伤寒千同】　鱼际疗喉焦干【明见肘痛】　太谿　少泽主咽干【千见口干】　复溜　照海　太冲　中封主嗌干
　　喉痹
　　凡喉痹脇中逆先取冲脉后取三里云门各泻之又刺手小指端出血立已【千】　三里　温溜【明下同】　曲池中渚　丰隆【铜同】主喉痹不能言　神门　合谷　风
　　池主喉痹　完骨　天牖　前谷主喉痹颈项肿不可俛仰颊肿引耳后　璇玑　鸠尾主喉痹咽肿水浆不下　天鼎　气舍　鬲俞主喉痹哽噎咽肿不得消食饮不下　涌泉【明同】　然谷主喉痹哽咽寒热　中府阳交主喉痹满塞寒热　天容　缺盆【明同】　大杼膈俞　云门　尺泽　二闲　厉兊　涌泉　然谷主喉痹哽噎寒热　三间【明同铜同】　阳谿主喉痹咽如哽天突主喉痹咽干急　大陵　偏歴主喉痹嗌干　关冲【铜同】　窍隂　少泽主喉痹舌卷口干喉痹气逆欬口中涎唾灸肺俞七壮亦可随年【壮至百壮】　阳辅　阳交【并见膝痛】　厉兊　下廉　然谷　经渠　完骨　膈俞缺盆　气舍【见欬逆】　云门【见满】　阳谿　合谷　温溜中府　浮白治喉痹【铜】　大杼治喉痹烦满　天容
　　治喉痹寒热咽中如鲠　天鼎治喉痹咽肿不得食饮食不下喉鸣　前谷治颔肿喉痹　二闲治喉痹颔肿肩背痛振寒　曲池治喉痹不能言　窍隂治喉痹舌强口干肘不举　少泽治喉痹舌强口干心烦　太陵治喉痹口干身热头痛短气脇痛　浮白疗寒热喉痹【明】　膈俞　经渠疗喉痹　二闲疗喉痹咽如有物伤忍振寒下云喉痹咽肿多卧善睡　小儿急喉痹灸天突一壮【下　　有毉者说药不下喉当以曲竹管灌药效】
　　唇颊肿痛【頣颔肿】
　　合谷主唇吻不収【千见口缓】　唇灸虎口男左女右又灸承浆三壮　三闲疗唇口干【明见疟】　下廉治唇干涎出【铜见飱泄】　光明【铜同】　足临泣【明下同】主喜齧颊　巨窌　天窻主颊肿痛【明同】　京骨　阳谷主自齧唇　腕骨等主颔痛【见耳鸣】　迎香治唇肿痛【铜见偏风】　正营治牙痛唇吻急强　上关【明下同】　兊端治唇吻强　大迎治唇吻瞤动【见面肿】　膺窻　太冲治唇肿　侠谿【见耳聋】　和髎【见牙关】　颊车治颔颊肿【见口噤】　曲鬓治颊颔肿引牙车不得开急痛口噤不能言　完骨治颊肿　大迎治颊颔肿【见风痉】　翳风治脱颔颊肿【见口防】　腕骨　阳谷治颈项肿寒热　支正治颔肿　手三里治颊颔肿瘰疬少商治腮颔肿成君绰忽顋颔肿大如升甄权鍼此立愈　商阳治頥颔肿齿痛恶寒肩背急相引缺盆痛目青盲灸三壮右取左左取右食顷立已　完骨等主颊肿【千见喉痹】　攅竹等主颊痛【见面痛】　角孙主颈项柱满兊端等主唇吻强【见齿龋】　足临泣疗胷膈满闷腋下肿善齧颊【明下】　水沟疗面肿唇动叶叶肺风状如虫行【明】李袭兴称武德中出鎭潞州甄权以新撰明堂示予时有刺史成君绰忽颈肿如数升喉中闭塞水粒不下三日矣余屈权救之鍼其右手次指之端如食顷气息卽通明日饮噉如故【千金翼】按铜人云少商穴在手大指端内侧去爪甲角如韮叶成君绰顋颔肿大如升【云云同上】甄权鍼之立愈病状少异功効实同但李云次指端铜人云大指端未知其孰是果鍼少商当在大指端也姑两存之以俟识者
　　颈项强【急肿】
　　腕骨　阳谷治颈项肿寒热【铜】　丘墟治颈肿【见腋肿】大迎治寒热颈痛瘰疬　消泺【见风痹】　窍隂治项痛【见痈疽】　风门治伤寒颈项强【见伤寒杂病】　京骨【见足麻】　大杼治颈项强不可俛仰【见疟明同】　魄户【见劳瘵】　肩井治颈项不得顾【见肩痛】　天牖　后谿治项强不得顾　完骨【见偏风】　颔厌治颈项痛　本神治颈项强痛【见目】　风池治痎疟颈项痛不得顾　通天治颈项转侧难　颊车大椎　气舍【见欬逆】　脑空治颈项强不得顾　天柱治颈项筋急不得顾　人迎治项气闷肿食不下　后顶外丘治颈项痛恶风寒　龂交　风府治颈项急不
　　得顾【见目】　臂臑【见瘰】　强闲治颈项强【见头痛】　少泽【明同】　前谷　后谿　阳谷　完骨　昆仑　小海　攅竹主项强急痛不可顾【千】　消泺　本神　通天　强间　风府　瘖门　天柱　风池　龂交　天冲　陶道　外丘　通谷　玉枕主项如防不可左右顾明云天柱【见目】　强间【见头痛】疗项如防下云天柱疗项如防【见脑痛】　天容　前谷　角孙　腕骨　支正主颈肿项疗不可顾　天容主颈项痈不能言　飞扬　涌泉颔厌　后顶主颈项疼歴节汗出　角孙主颈项注满浮白疗颈项痈肿【铜同】不能言及瘿肩不举【明】　曲差
　　疗心烦满汗不出头项痛身热目视不明　通天疗项痛重暂起僵仆　瘖门疗项强不得顾　玉枕【见目痛】完骨【见风】疗项痛　风府疗头【明有痛】项急不可倾侧阳谷疗脇痛颈肿寒热　天突疗身寒热颈肿喉中鸣翕翕胷中气鲠鲠【下】　天井疗颈项及肩背痛【见千肘】曲鬓疗颈项强不得顾引牙齿痛口噤不能言
　　头风【头　又见头旋】
　　五处疗头风闷【明】　百防【见癎】　脑空【见目】　天柱【见脑痛】疗头风　神聪疗头风目狂乱风癎左主如花右主如果　前顶疗头风热痛头肿风癎　后顶疗风目防防额颅上痛　上星疗头风目【下】　前顶治头风目面赤【明下作皮】肿【铜】　下廉　五处【见目】　神庭【见鼻涕】治头风　神庭主风头善呕烦满【千】　天牖　风门【明下同】　昆仑　关元　关冲主风头痛　前顶后顶　颔厌主风偏头痛　上星主风头顔清防主风头头痛顔清　完骨主风头耳后痛【瘈脉同】烦心【铜同】　付阳主痿厥风头重痛　侠谿主胷中寒如风状头两颊痛　肾俞　攅竹　承光　丝竹空瘈脉　和窌主风头痛　上星主风头引颔痛　合谷五处主风头热　天牖疗头风面肿【下作目】项强不得
　　转【明】　防治头风生白屑多睡【明同】鍼佳以油盐揩髪根头风永除【铜】　头风肿痒鍼眉冲【许】　通理　百防疗头目痛【明】　阳谷疗头【见狂】
　　素问论头痛本于大寒内至骨髓则头风者亦本于风寒入脑髓耶本事方论妇人患头风者十居其半或者妇人无巾以御风寒焉耳男子间有患之者非头上少髪必其防前顶之秃髪也欲炙头风宜先防百防前顶等穴其头风连目痛者当灸上星神聪后顶等穴予尝自灸验教人灸亦验云
　　本事云下虚者肾虚也肾厥则头痛【宜玉眞圆上虚者肝虚也肝厥则头晕宜钩藤散】
　　头痛【偏头痛　余见伤寒头痛】
　　觧谿【见中风】　承光【明同】治风头痛呕吐心烦【铜】　胆俞治头痛振寒汗不出　大杼治头痛振寒【见疟】　痖门治头痛风汗不出　合谷　天池【见膈】　丝竹空【见目】　鱼际【见寒热】　四白【见目】　天冲　三焦俞【见腹胀】　风池【见伤寒无汗】治头痛　神道治寒【明下作身】热头痛进退痎疟恍惚悲愁【明同】健忘惊悸　阳谿治厥逆头痛满不得息丰隆治厥头痛面浮肿风逆四支肿身湿　至隂治鼻塞头重风寒从足小指起脉痹上下胸脇痛无常转筋寒热汗不出烦心　青灵治头痛振寒目黄脇痛强闲治脑旋目运头痛不可忍烦心呕吐涎沫发无时项强不可顾　昆仑治头痛肩背急　风府治头痛颈项急不得顾目　曲差治头项痛　颅息疗身热头痛不可反侧【明】　鱼际疗头痛甚汗不出　脑户【见面肿】疗头痛　百防　通理疗头目痛【下】　中冲【见伤寒】命门【上同】疗身热如火头痛如破【明下】　温留疗寒热头痛善哕衂肩不举　率谷痛醉后酒风发头重皮肤肿两角痛　小儿食时头痛【千同】及五心热灸譩譆各一壮天柱　陶道　大杼【一作本神】　孔最　后谿主头痛【千】脑户　脑空　通天主头重痛　头维　大陵主头
　　痛如破目痛如脱【甲云哕逆烦满呕吐汗流】　窍隂　强闲【明同】主头痛如椎刺不可动　目窻　中渚　完骨　命门　丰隆　大白　外丘　通谷　京骨　临泣　小海　承筋　阳陵泉主头痛寒热汗出不恶寒　神庭　水沟主寒热头痛喘渇目不可视　消泺主寒热痹头痛五处等主头痛【见瘈疭】　昆仑　觧谿　曲泉　飞扬前谷　少泽　通理主头痛　若头痛筋挛骨重少气哕噫满时惊不嗜卧欬烦寃其脉举之则按之石坚由肾不足而内着其气逆而上行谓之肾厥宜灸关元百壮服玉真丸【指】若头痛连齿时发时止连年不已此由风寒留于骨髓髓以脑爲主脑逆故头痛齿亦痛宜白附子散灸曲鬓七壮左痛灸左右痛灸右少海【见齿龋】　完骨治头痛【铜见心烦】千云主风头耳后痛脑空等　天冲主癫疾头痛【千见癫】
　　素问尝论有数岁头痛不已者大寒内至骨髓髓以脑爲主脑逆故头痛齿亦痛名曰厥逆头痛亦有肾厥肝厥头痛者如本事方所谓下虚者肾虚也肾厥则头痛上虚者肝虚也肝厥则头晕是也皆可随证治之若眞头疼则朝发夕死夕发朝死矣【详见难经疏】人而患此亦末如之何要之亦有所自其在根本不固若欲着艾湏先百防防等穴而丹田气海等穴尤所当灸以补养之毋使至于此极可也
　　前顶等主风偏头痛【千见头风】　悬厘治头偏痛【见伤寒寒热】悬厘主偏头痛引目外眦【见伤寒头痛】　颔厌疗风【铜云头风】
　　目无见偏头痛引目外眦急耳鸣好啑颈痛【明】　岐伯灸偏头痛【见目】　后顶治头偏痛【铜】　玉枕主头半寒痛【千】甲云头目痛头半寒　正营治头项偏痛悬颅治热病烦满汗不出头偏痛引目外眦赤身热齿痛【明同】　悬厘治头偏痛烦心不欲食【并铜】
　　脑痛【脑风】
　　强闲治脑旋【铜见头痛】　天柱治头旋脑痛明下云疗头风脑重目如脱项如防项强痛不顾　玉枕治脑风疼不可忍　承灵治脑风头痛恶风寒　脑空治脑风头痛不可忍目瞑心悸发卽爲癫风引目眇　上廉治脑风头痛　率谷治脑两角强痛【见痰】　瘖门疗头风脑疼风池【见面肿】疗脑疼　小儿开不合灸脐上下各五分二穴各三壮灸疮未合先合矣【下】　少海治脑风【铜见齿龋】凡口鼻出血不止名脑衂上星五十壮【千】
　　有士人患脑热疼甚则自牀投下以脑柱地或得冷水粗得而疼终不已服诸药不效人教灸防而愈热疼且可灸况冷疼乎凡脑痛脑旋脑泻先宜灸防而强闲等穴盖其次也
　　头旋【头重】
　　目窻治忽头旋【铜见目痛】　络却治头旋耳鸣　天柱治头旋【见脑痛】　岐伯灸头旋【见目】　申脉治坐如在舟车中【铜见腰脚】
　　母氏随赴任爲江风所吹自觉头动摇如在舟车上如是半年乃大吐痰偏服痰药并灸头风诸穴方愈
