<!-- { "loadSidebar": true } -->
　　侠谿二穴水也在足小指次指岐骨间本节前陷中灸三壮鍼三分　明云临泣去侠谿寸半
　　地五会二穴在足小指次指本节后陷中去侠谿一寸鍼一分不可灸灸使人羸瘦不出三年卒
　　临泣二穴木也在足小指次指本节后间陷中去侠谿寸半灸三壮鍼二分
　　偃伏第三行既有临泣穴矣此亦有临泣穴此当盖足临泣也
　　邱墟二穴在外踝下如前陷中去临泣三寸灸三壮鍼五分留七呼
　　悬钟二穴在足外踝上三寸动脉中鍼六分留七呼灸五壮千云一名絶骨【外踝上三寸又云四寸】
　　阳辅二穴火也在外踝上四寸辅骨前絶骨端如前三分去邱墟七寸灸三壮鍼五分留七呼　千云外踝上辅骨前【余同】
　　光明二穴在外踝上五寸鍼六分留七呼灸五壮　明下云七壮治防疼不能久立与阳辅疗病同
　　外邱二穴在外踝上七寸鍼三分灸三壮
　　阳交二穴一名别阳在外踝上七寸斜属三阳分肉之间灸三壮鍼六分留七呼　千云一名足窌在外踝上七寸【一云三寸】
　　阳陵泉二穴土也在膝下一寸外防陷中鍼六分得气即泻又宜久留鍼灸七壮至七七壮即止　明下云一壮素注三壮【千云膝下外尖骨前难疏髀骨中微侧少许筋会阳陵泉筋病治此】
　　阳关二穴在阳陵泉上三寸犊鼻外陷中鍼五分不可灸　千云关阳【一云关陵】
　　中渎二穴在髀骨外膝上五寸分肉间陷中灸五壮鍼五分留七呼
　　环跳二穴在髀枢中侧卧伸下足屈上足取之灸五十壮鍼一寸留十呼忌同　明下云在砚子骨宛宛中灸三壮甲乙云五壮
　　风市二穴在膝外两筋间立舒下两手着腿当中指头陷中疗冷痹脚胫麻腿膝酸痛腰重起坐难【明下】
　　予冬月当风市处多冷痹急撜热手温之畧止日或两三痹偶谬刺以温鍼遂愈信乎能治冷痹也【亦屡灸此】不特治冷痹亦治风之要穴【见明堂】铜人乃不载岂名或不同将其本不全耶
















　　隠白二穴木也在足大指端内侧去爪甲角如韮叶宛宛中鍼三分今附妇人月事过时不止刺立愈　明云鍼一分留三呼灸三壮
　　大都二穴火也在足大指本节后陷中灸三壮鍼三分千注本节内侧白肉际
　　太白二穴土也在足内侧核骨下陷中灸三壮鍼三分千云足大指内侧
　　公孙二穴在足大指本节后一寸灸三壮鍼四分商邱二穴金也内踝下微前陷中灸三壮鍼三分三隂交二穴在内踝上三寸骨下陷中【明云内踝上八寸陷中】灸三壮鍼三分昔宋太子善医术出苑逢一姙妇太子诊曰女令徐文伯诊曰一男一女鍼之泻三隂交补合谷应鍼而落果如文伯言故姙娠不可刺　千云内踝上八寸骨下【又云内踝上三寸】
　　漏谷二穴亦名太隂络在内踝上六寸骨下陷中鍼三分明下云灸三壮
　　地机二穴亦名脾舍足太隂郄别走上一寸空在膝下五寸灸三壮鍼三分明云膝内侧转骨下陷中伸足取之隂陵泉二穴水也在膝下内侧辅骨下陷中伸足取之鍼五分当屈膝取之
　　血海二穴在膝膑上内防白肉际二寸中灸三壮鍼五分　千云白肉际二寸半注云一作三寸
　　箕门二穴在鱼腹上越筋间动脉应手在隂股内一云上起筋间灸三壮








　　厉兑二穴金也在足大指次指端去爪甲如韮叶鍼一分灸一壮
　　内庭二穴水也在足大指次指外间陷中灸三壮鍼三分陷谷二穴木也在足大指次指外间本节后陷中去内庭二寸鍼三分留七呼灸三壮
　　冲阳二穴在足跗上去陷谷三寸鍼五分灸三壮　素注跗上五寸骨间动脉刺三分千云跗上五寸骨间去陷谷三寸【一云二寸】
　　解谿二穴火也在冲阳后寸半腕上陷中【明下云任繋鞋处】鍼五分灸三壮　素注在冲阳后二寸半新校正云刺疟注作三寸半二注不同当从甲乙经作寸半
　　丰隆二穴在外踝上八寸下廉防外廉陷中鍼三分灸三壮　明下云七壮
　　下防二穴一名下巨虚在上廉下三寸当举足取穴鍼八分灸三壮　明云上防下三寸两筋两骨罅陷宛宛中蹲地坐取之鍼六分得气即泻甲乙云鍼三分灸三壮主小肠气不足面无顔色偏风热风冷痹不遂风湿痹灸亦良日七七壮素注足阳明与小肠合在上防下三寸鍼三分
　　手阳明亦有下廉此乃足下廉也
　　条口二穴在廉上一寸举足取之鍼五分　明云在上廉下一寸鍼八分灸三壮
　　上廉二穴一名上巨虚在三里下三寸当举足取之灸三壮鍼三分甄权云治藏气不足偏风腰腿手足不仁灸随年为壮　明云巨虚上防在三里下三寸两筋两骨罅陷宛宛中鍼八分得气即泻灸大良日七壮下云三壮素注在三里下三寸又云在膝犊鼻下防外廉六寸手阳明亦有上廉此乃足上廉也
　　三里二穴土也在膝下三寸防外廉两筋间【一云防骨外大筋内】当举足取之秦承祖云诸病皆治食气水气蛊毒痃癖四肢肿满膝防痠痛目不明华佗云疗五劳羸瘦七伤虚乏胷中瘀血乳痈外台明堂云人年三十以上若不灸三里令气上冲目所以三里下气也【下同】灸三壮鍼五分　明云鍼腹背每须取三里穴鍼八分留十呼泻七吸日灸七壮止百壮　素注刺一寸在膝下三寸防骨外廉两筋肉分间【指云深则足趺阳脉不见集云按之太冲脉不动】
　　手有三里此亦曰三里盖足三里也铜人云在膝下三寸明堂素问注皆同人多不能求其穴每以大拇指次指圈其膝盖以中指住处为穴或以最小指住处为穴皆不得真穴所在也予按明堂有膝眼四穴盖在膝头骨下两旁陷中也又按铜人等经有犊鼻穴盖在膝膑下骭侠罅大筋中也又按铜人有膝关二穴盖在犊鼻下二寸陷中也而新校正素问注巨虚上廉云三里在犊鼻下三寸则是犊鼻之下三寸方是三里不可便从膝头下去三寸为三里穴也若如今人之取穴恐失之太髙矣【千云灸至五百壮少一二百壮】
　　犊鼻二穴在膝膑下骭侠解【明堂作罅】大筋中治膝中痛不仁难跪起膝膑肿溃者不可治不溃者可疗若犊鼻坚硬勿便攻先以洗熨即微刺之愈明云鍼三分灸三壮按素问刺禁云刺膝膑出液为跛犊鼻在膝膑下骭用鍼者不可轻也
　　梁邱二穴在膝上二寸【明云三寸】两筋间灸三壮鍼三分明云五分
　　明堂作三寸铜人千金皆作二寸千金注谓或云三寸姑两存之
　　隂市二穴一名隂鼎在膝上三寸伏兔下陷中拜而取之鍼三分不可灸　明下云灸三壮千注二十卷云在膝上当伏下行二寸临膝取之【又云膝内辅骨后大筋下小筋上屈膝得之】铜人云不可灸明堂乃云灸三壮岂以禁穴许灸一壮至三壮耶
　　伏二穴在膝上六寸起肉正跪坐取之一云膝盖上七寸鍼五分不可灸　明云妇人八部诸病通鍼三分髀关二穴在膝上伏后交分中鍼六分　明云灸三壮膝眼四穴在膝头骨下两旁陷中主膝冷疼不已鍼五分留三呼泻五吸禁灸【有人膝肿甚人为灸此穴遂至不救盖犯其所禁也】铜人无此四穴明堂有之故附入于此






<子部,医家类,鍼灸资生经,卷一>
　　涌泉二穴木也一名地冲在足心陷中屈足卷指宛宛中灸三壮鍼五分无令出血淳于意云汉北齐王阿母患足下热喘满谓曰热厥也当刺足心立愈　明云灸不及鍼若灸废人行动下云在脚心底宛中白肉际灸三壮素注刺三分千注肝藏卷云在脚心大指下大筋【史记济北王阿母足而懑淳于意曰热厥也刺足心各三所案之无出血病已病得之饮酒大醉】然谷二穴火也一名龙渊在内踝前起大骨下陷中灸三壮鍼三分不宜见血素注刺三分刺此多见血令人立饥饮食千注妇人方云在内踝前直下一寸
　　太谿二穴土也在内踝后跟骨上动脉陷中灸三壮鍼三分
　　大钟二穴在足跟后冲中灸三壮鍼二分留七呼水泉二穴去太谿下一寸在内踝下灸五壮鍼四分照海二穴隂蹻脉所生在内踝下鍼三分灸七壮【千云在内踝下四分】　明上云隂蹻二穴在内踝下陷宛中鍼三分灸三壮下云隂蹻二穴在内踝下陷中灸三壮　千云内踝
　　下容爪甲
　　明堂上下经有隂蹻穴而铜人无之惟有照海穴亦在内踝下与隂蹻同而未知其故予按素问气穴论隂阳蹻穴在内踝下是谓照海隂蹻所生则与铜人照海穴合矣则是隂蹻即照海也故附隂蹻于照海之末
　　复溜二穴金也一名昌阳一名伏白在内踝上二寸动脉陷中鍼三分留三呼灸五壮　明云七壮
　　交信二穴在内踝上二寸少隂前太隂后廉前筋骨间腨灸三壮鍼四分留五呼　明下云内踝上二寸后廉筋骨陷中素气穴论踝上横二穴注云内踝上者交信穴也
　　按素问气府论隂蹻穴注云谓交信也在内踝上二寸少隂前太隂后筋骨间隂蹻之郄窃意隂蹻即交信也至气穴论隂阳蹻穴注乃云隂蹻穴在内踝下是谓照海隂蹻所生则是隂蹻乃照海非交信矣故明堂下经既有交信穴在内踝上又出隂蹻穴在内踝下上下不同盖二穴也但不知素问之注何故前后自异学者毋信其一注而不考其又有一注也
　　筑賔二穴在内踝上腨分中灸五壮鍼三分　明云在内踝上灸三壮
　　隂谷二穴水也在膝内辅骨后大筋下小筋上按之应手屈膝乃取之灸三壮鍼四分留七呼

















　　至隂二穴金也在足小指外侧去爪甲角如韮叶鍼二分灸三壮
　　通谷二穴水也在足小指外侧本节前陷中灸三壮鍼二分束骨二穴木也在足小指外侧本节后陷中灸三壮鍼三分京骨二穴在足外侧大骨下赤白肉际陷中按而得之鍼三分灸七壮　明云五壮　素注三壮
　　申脉二穴阳蹻脉所出在外踝下陷中容爪甲白肉际鍼三分　千云申脉在外踝下陷中　明上云阳蹻二穴在外踝前一寸陷宛中鍼三分　素气穴注阳蹻穴是谓申脉阳蹻所出在外踝下陷中新校正云按刺腰痛篇注在外踝下五分缪刺论注外踝下半寸容爪甲明堂上经有阳蹻穴而铜人无此穴惟有申脉二穴阳蹻脉所出在外踝下陷中与阳蹻穴同而未知其故予按素问气穴论隂阳蹻穴注云阳蹻穴是谓申脉阳蹻所出在外踝下陷中则与铜人申脉穴合是则阳蹻即申脉也故附明堂阳蹻于申脉之后
　　金门二穴一名关梁在外踝下灸三壮炷如小麦鍼一分仆叅二穴一名安耶在跟骨下陷中拱足得之鍼二分灸七壮　明云三壮
　　昆仑二穴火也在外踝后跟骨上陷中【素注细脉动应手】灸三壮鍼三分　明云上昆仑鍼五分下昆仑外踝下一寸大筋下
　　明堂有上昆仑又有下昆仑铜人只云昆仑而不载下昆仑岂铜人不全耶抑名不同未可知也但上经云内昆仑在外踝下一寸下经云内昆仑在内踝后五分未知其孰是予谓既云内昆仑则当在内踝后矣下经之穴为通上昆仑在外踝故也
