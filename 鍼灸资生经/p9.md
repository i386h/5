<!-- { "loadSidebar": true } -->
　　痿【明云劳损痿黄】五尸走疰项强明下云疗劳损虚乏　秦承祖云支正疗五劳四支力弱虚乏等【明下】譩譆疗劳损虚乏不得睡　下焦俞疗背痛身热　曲骨但是虚乏冷极皆灸　气海疗冷病靣黑肌体羸瘦四支力弱小腹气积聚贲豚腹弱脱阳欲死不知人五藏气逆上攻膏肓俞治羸瘦虚损梦中失精无所不疗【铜】肾俞治虚劳羸瘦耳聋肾虚水藏久冷【明有腰痛】心腹膨胀胁满引小腹痛目视防防少气溺血小便浊出精隂疼五劳七伤虚惫脚膝拘急【明有好独卧】足寒如氷头重身热振栗腰中四支淫泺洞泄食不化身肿如水　明下云疗身寒热食多身羸瘦靣黄黑目防防女久积冷气成劳　脑空治劳疾羸瘦体热颈项强　章门治伤饱身黄羸瘦漏谷治食不为肌肤　下管治日渐羸瘦【见痃癖】下管【见腹胀】胃俞【见虚损】脾俞　下亷【见飱泄】治羸瘦小儿羸瘦食饮少不生肌肤灸胃俞一壮【明下】
　　灸劳法其状手足心热多盗汗精神困顿骨节疼寒初发咳嗽渐吐脓血肌瘦靣黄减食少力令身正直用草子男左女右自脚中指尖量过脚心下向上至曲踿大纹处截断却将此草自鼻尖量从头正中【须分开头心髪贴肉量】至脊以草尽处用墨记别用草一条令病人自然合口量阔狭截断却将此草于墨上平折两头尽处量穴灸时随年多灸一壮【如年三十灸三十一】累効【集效】
　　羸瘦固瘵疾自有寒热等证宜随证医治若素来清癯者非有疾也惟病后瘦甚久不复常谓之形脱与夫平昔充肥忽尔羸瘦饮食减少者或有他疾乘之则难救疗须辨之于早而着艾可也然仲景论六极必曰精极令人气少无力渐渐内虚身无润泽翕翕羸瘦眼无精光且云八味肾气差六极而差五劳则是八味丸所当服【仲景常服或常服去附子加五味子】而肾俞等穴尤所当灸也
　　脾俞大肠俞主腹中气胀引脊痛食多身羸瘦名曰食晦先取脾俞后取季肋　五藏六府心腹满腰背痛饮食吐逆寒热往来小便不利羸瘦少气灸三焦俞随年【千】
　　肾虚
　　肾俞治肾虚水藏久冷【铜见劳明同】　中膂俞治肾虚消渴【见竭】阳蹻疗肾气【明】　下亷疗小肠气不足靣无顔色灸小肠气痃癖气发时腹痛若刀刺不可忍者并妇女本藏气血癖走疰刺痛或坐卧不得或大小便不通可思饮食于左右脚下下第二指第一节曲纹中心各灸十壮每壮如赤豆大甚验【集効　一云治寒病肾肠气发牵连外肾大痛肿硬如石】
　　治小肠气方甚多未必皆效耆域方夺命散良方仓猝散皆已试之效者有一兵患小肠气依此方灸足第二指下文五壮畧效而再发恐壮数未多也予以镇灵丹十粒与之令早晩服五粒而愈灸固捷于药若灸不得穴又不如药相当者见效之速且灸且药方为当尔　近传一立圣散用全干蝎七枚缩砂仁三七枚炒茴香一钱为末分三服热酒调下和滓空心服此疾是小肠受热蕴积不散久而成疾服此立效虽未试用以其説有理故附于此有士人年少覔灸梦遗为肾俞痠疼其令灸而愈则不拘老少肾皆虚也古人云百病皆生于心又云百病皆生于肾心劳生百病人皆知之肾虚亦生百病人未知也葢天一生水地二生火肾水不上升则心火不下降兹病所由生也人不可不养心不爱护肾乎
　　消渴【消肾　消中】
　　商丘主烦主渴【千】　意舎主消渴身热靣目黄【明同】　承浆【明下云饮水不休】　意舎关冲　然谷主消渴嗜饮　隐白主饮渴劳宫主苦渴食不下　曲池主寒热渴　行间　太
　　冲主嗌干善渴【并千】　意舎【见腹胀】　中膂俞治肾虚消渴汗不出【明作汗出】腰脊不得俛仰腹胀脇痛【铜】　兊端治小便黄舌干消渴　然谷治舌纵烦满消渴　水沟治消渴饮水无度【明同】　阳纲疗消渴【明下见肠鸣】
　　古方载渴病有三曰消渴曰消中曰消肾消肾最忌房事李祠部必云肾虚则消渴消中亦当忌也张仲景云宜服八味丸或服之不效者不去附子也有同舎患此人敎服去附子加五味子八味丸即效有同官患此予敎服千金枸杞汤效坡文载眉山张医治杨頴臣渴病【见坡】麝香当门子酒渍作十丸取枳枸【俗谓鸡距子亦曰癞汉指头】作汤饮之愈张云消渴消中皆脾衰而肾败土不能胜水肾液不上泝乃成此疾今诊杨脾极巨脉热而肾衰当由果实过度虚热在脾故饮食兼人而多饮水水多故溺多非消渴也麝香能败酒瓜果近辄不植屋外有枳枸木屋中酿酒不熟故以二物去酒果毒其论渴有理故载于此
　　凡消渴经百日以上不得灸刺灸刺则于疮上漏脓水不歇遂致痈疽羸瘦而死亦忌有所误伤初得患者可如方刺灸若灸诸隂而不愈宜灸诸阳【详见千金有数十穴】
　　隂痿缩　两丸骞
　　隂谷主隂痿小腹急引隂内亷痛【千】　大赫　然谷主精溢上缩　太冲主两丸骞缩腹坚不得卧【甲云脐环痛隂骞两丸缩】石门主小腹坚痛下引隂中不得小便两丸骞　隂交主腹防坚痛引隂中不得小便两丸骞　隂缩灸中封大赫【见失精】　中封主痿厥【见疝】　曲泉主不尿隂痿
　　气冲治隂痿茎痛【千同】两丸骞痛不可忍【铜】　五枢【见疝】归来治卵缩【见隂痛】
　　筋挛隂缩入腹相引痛灸中封五十壮或不满五十壮老少加减又云此二穴喉肿厥逆五藏所苦鼓胀并主之
　　隂挺出
　　大敦主隂挺出　少府主隂挺长【千并见疝】　上髎【千见絶子】治妇人隂挺出不禁【铜】　隂蹻　照海【见淋】　水泉【见月事】　曲泉【见瘕癖千同】　治妇人隂挺出　隂蹻【见淋】疗隂挺出【明】
　　转胞
　　涌泉主胞转【千见淋】　关元主妇人胞转不得尿【见无子又主胞闭塞铜云治胞转不得尿】腰痛小便不利苦胞转灸中极七壮【小儿同】又灸十五椎或脐下一寸或四寸随年　凡饱食讫忍小便或走马或忍小便入房或大走皆致胞转脐下急满不通【方见千金】　凡尿不在胞囊中为胞屈僻津液不通葱叶除尖头内隂茎孔中深三寸微用口吹胞胀津通愈
　　隂茎疼
　　曲泉【见疝】　行闲主癃闭茎中痛【千】　气冲主隂痿茎痛烈缺【见失精】　隂陵泉　少府主隂痛　归来主贲豚
　　卵上入引茎痛　归来治小腹贲豚卵缩茎痛【铜】　横骨治隂器纵伸痛【见淋】　水道治小腹满引隂痛【见小腹满】气冲治茎痛【见隂痿】　防隂治隂中诸病前后相引痛不得大小便隂端寒冲心　大敦治隂头痛【见疝】　肾俞【见劳】志室【见隂肿】　隂谷【见溺难】　太冲【见小便不利】治隂痛千金翼云七伤为病小便赤热乍数时难或时伤多或如鍼刺隂下常湿隂痿消小精清而少连连独泄隂端寒冷茎中疼痛云云【当早服药着艾】茎中痛灸行间三十壮
　　膀胱气
　　章门疗膀胱气癖疝瘕气膀胱气痛状如雷声积聚气【明】岐伯灸膀胱气攻冲两脇时脐下鸣隂卵入腹灸脐下六寸两旁各寸六分三七壮　五枢疗膀胱气攻两脇【下】膀胱冷灸之如肾虚法【千】　膀胱三焦津液少大小肠寒热【见腰痛】或三焦寒热灸小肠俞五十壮　三焦膀胱肾中热气灸水道随年壮　水道治小腹满引隂中痛腰背急膀胱有寒三焦结热小便不利
　　千金云气冲主防明堂云气冲疗防疝是防疝即防也必用云治水防偏大上下不定疼不可忍俗呼为膀胱气是膀胱气即防疝也然太仓公诊命妇云疝气客于膀胱难于前后溲而溺赤又不可便认膀胱气为疝气云
　　隂汗【湿痒】
　　会阳治阳气虚乏隂汗湿【铜】　鱼际【见寒热】疗隂汗【明】　千云主隂湿腹中余疾　中极　隂蹻　腰尻交　隂交曲泉主隂痒【千】　会隂主隂头寒　少府主隂痒【见疝】仲景论七伤曰一隂汗二精寒三精清四精少五囊下湿痒六小便数七夜梦隂人然则隂汗隂湿痒者葢七伤之数也可不早治之乎【有人作文字则气湿亦心气使然心肾相为表里故也】
　　千金翼叙虚损云疾之所起生自五劳即生六极【详见寒热】复生七伤一隂寒二隂痿三里急四精连连不絶五精少囊湿六精清七小便数【其病小便赤热或如鍼刺隂痿小隂下常湿精清而少云云论与仲景少异故载之于此】
　　隂肿【隂疮】
　　曲泉【见无子】　隂蹻【见漏下】　大敦　气冲【见疝】　主隂肿【千】　志室胞肓疗隂痛下肿【明】　昆仑在外踝后跟骨上治隂肿【铜】明下云内昆仑在内踝后五分筋骨间疗小儿隂肿灸三壮　曲泉治隂肿防痛【见风劳】　气冲治妇人隂肿【见月事】又疗隂肿【明下见疝】　膀胱俞治隂生疮【见便赤】
　　有人隂肿医以赤土涂之令服八味丸而愈一小儿隂肿医亦以赤土涂之愈【今人用写字油柱木用】若久病而隂肿病已不可救宜速灸水分穴盖水分能分水谷水谷不分故隂肿不特隂肿他处亦肿也尤宜急服禹余粮丸云【见既效方】
　　小腹痛
　　隂蹻疗小腹偏痛呕逆嗜卧【明】　中极疗小腹痛积聚坚如石小便不利失精絶子靣防【下】　肾俞　复溜　中封承筋隂包　承山　大敦主小腹痛【千】　石门　商丘
　　主小腹坚痛下引隂中　石门　水分主小腹拘急痛涌泉主风入腹中小腹痛脐中等主小腹疝气痛【见疝】
　　大谿主小腹热而偏痛　肝俞【是欬逆】小肠俞【见便赤】蠡沟照海【见疝】　下亷【见飱泄】　丘墟【见腋肿】　中都【见肠鸣】治小腹痛
　　【铜】　太冲治腰引小腹痛　带脉治妇人小腹坚痛月脉不调带下赤白里急瘈疭　五枢主小腹痛【见疝】曲泉主女子小腹肿【无子】妇人隂痛引心下【小腹綅痛灸膝外边上去一寸宛宛中千翼】
　　小腹胀满
　　大巨治小腹胀满烦渴防疝偏枯四支不举【铜】　曲骨治小腹胀满小便淋澁不通防疝小腹痛　然谷治小腹胀【见疝】　幽门治小腹胀满呕沫吐涎喜唾　京门【见肠鸣】蠡沟【见疝】　中封治小腹肿【见疟】　胞肓治小腹坚急【见腹痛】　水道治小腹满引隂中痛腰背强急膀胱有寒三焦结热小便不利　大敦治小腹痛中热喜寐小便不利小腹胀满虚乏灸小肠俞随年【千】五藏虚劳小腹急胀热灸肾俞五十壮老小损之若虚冷可百壮　委中主小腹坚肿
　　铜人云小肠俞治小便赤澁淋小腹痛千金亦云治小腹胀满此治小腹胀痛要穴也若灸不效方灸其他穴云
　　防疝【诸疝气　胎疝　寒疝　卒疝】
　　必用方云治水防偏大上下不定疼不可忍俗呼为膀胱气用煅过牡砺二两炮干姜一两为末涂病处即愈则是水防即膀胱气也千金云气冲主防明堂下经云治防疝则是防即防疝也恐人惑其名而悮治之故为之辩
　　曲泉主防疝隂跳痛引脐中【千】　中都　合阳　中郄关元大巨　交信　中封　太冲　地机主防疝　中封主防疝癃暴痛痿厥　少府主隂痛实时挺长寒热隂暴痛遗尿偏虚则暴痒气逆卒疝小便不利　冲门主妇人隂疝　商丘主隂股内痛气痈狐疝走上下引小腹痛不可俛仰　巨阙主狐疝　太冲主狐疝欧厥肩井旁肩解与臂相接处主偏防　气冲主防隂肿
