<!-- { "loadSidebar": true } -->
　　机按难经所解义犹未悉且举心言之经文虚实字指虚邪实邪言非心之虚实也假如从心之后来者为虚邪虚邪伤心当补然心之后肝肝为心之母也从心之前来者为实邪实邪伤心当泻然心之前脾脾为心之子也举此以例从心所胜来者为微邪微邪金也微邪伤心亦当补从心所不胜来者为贼邪贼邪水也贼邪伤心亦当泻可见肝肺同一虚邪而当补脾肾同一实邪而当泻至于心之正邪火也心病于火乃本经自病既非他经之虚邪来伤亦非他经之实邪来袭是以不须补泻他经只就本经之虚实以补写也故曰不虚不实以经取之不虚不实亦指虚邪实邪言如此分解其义方尽可将此连前后数篇观之则可见矣



　　针灸问对卷下
