<!-- { "loadSidebar": true } -->
　　卷之一

　　席弘赋

　　凡欲行针须审穴，要明补泻迎随诀。胸背左右不相同，呼吸阴阳男女别。气刺两乳求太渊，谁知天突治喉风，虚喘须寻三里中。手连肩脊痛难忍，合谷针时要太冲。曲池两手不如意，合谷下针宜子细。心疼手颤少海间，若要除根觅阴市。但患伤寒两耳聋，金门听会疾如风。

　　五般肘痛寻尺泽，太渊针后却收功。手足上下针三里，食癖气块凭此取。鸠尾能治五般痫，若下涌泉人不死。胃中有积刺璇玑，三里功多人不知。阴陵泉治心胸满，针到承山饮食思。

　　大杼若连长强寻，气滞腰疼不能立。横骨大都宜急救。气海专能治五淋，更针三里随呼吸。

　　期门穴主伤寒患，六日过经犹未汗。但向乳根二肋间，又治妇人生产难。耳内蝉鸣腰欲折，膝下明存三里穴。若能补泻五会间，且莫逢人容易说。睛明治眼未效时，合谷光明安可缺。

　　人中治痫功最高，十三鬼穴不须饶。水肿水分兼气海，皮肉随针气自消。冷嗽先宜补合谷，却须针泻三阴交。牙齿肿痛并咽痹，二间阳 疾怎逃。更有三间肾俞妙，善除肩背消风劳。

　　若针肩井须三里不刺之时气未调。最是阳陵泉一穴，膝间疼痛用针烧。委中腰痛脚挛急，取得目眩针鱼腹，承山昆仑立便消。肚疼须是公孙妙，内关相应必然瘳。冷风冷痹疾难愈，环跳腰间针与烧。风府风池寻得到，伤寒百病一时消。阳明二日寻风府，呕吐还须上脘疗。妇人心痛心俞穴，男子 疼三里高。小便不禁关元好，大便闭涩大敦烧。髋骨腿疼三里泻，复溜气滞便离腰。从来风府最难针，却用功夫度浅深。倘若膀胱气未散，更宜三里穴中寻。若是七疝小肠痛，照海阴交曲泉针。又是应时求气海，关元同泻效如神。小肠气撮痛连脐，速泻阴交莫得迟。良久涌泉针取气，此中玄妙少人知。小儿脱肛患多时，先灸百会次鸠尾。久患伤寒肩背痛，但针中渚得其宜。肩上痛连脐不休，手中三里便须求。下针麻重即须泻，得气之时不用留。腰连胯痛急必大，便于三里攻其隘，下针一泻三补之，气上攻噎只管在，噎不住时气海灸，定泻一时立便瘥。补自卯南转针高，泻从卯北莫辞劳。逼针泻气便须吸，若补随呼气自调。左右捻针寻子午，抽针泻气自迢迢。用针补泻分明说，更用搜穷本与标。咽喉最急先百会，太冲照海及阴交。学人潜心宜熟读，席弘治病最名高。

　　卷之二

　　标幽赋

　　拯救之法，妙用者针。

　　夫今人愈疾，岂离于医治。劫病之功，莫妙于针刺。故经云：拘于鬼神者，不可与言至德；恶于针石者，不可与言至巧。正此之谓。

　　察岁时于天道。

　　夫人身十二经，三百六十节，以应一岁十二月三百六十日。岁时者，春暖、夏热、秋凉、冬故冬伤于寒，春必温病；春伤于风，夏必飧泄；夏伤于暑，秋必 疟；秋伤于湿，上逆而咳。岐伯曰：凡刺之法，必候日月星辰，四时八正之气，气定乃刺焉。是故天温月明，则人血淖液而卫气浮，故血易泻，气易行；天寒日阴，则人血凝滞而卫气沉。月始生，则气血始精，卫气始行；月廓满，则气血实，肌肉生；月廓空，则肌肉减，经络虚，卫气去，形独居。

　　是以因天时而调血气也。天寒无刺，天温无疑；月生无泻，月满无补，月廓空无治，是谓得天时而调之。若日月生而泻，是谓脏虚；月满而补，血气扬溢，络有留血，名曰重实。月廓空而治，是谓乱经。阴阳相错，真邪不别，沉以留止，外虚内乱，淫邪乃起。又曰：天有五运，金水木火土也；地有六气，风寒暑湿燥热也。学人必察斯焉。

　　定形气于予心。

　　经云：凡用针者，必先度其形之肥瘦，以调其气之虚实。实则泻之，虚则补之。必先去其血，危。形瘦脉大胸中多气者，死。形气相得者，生，不调者病，相失者死。是故色脉不顺而莫针，戒之戒之。

　　春夏瘦而刺浅，秋冬肥而刺深。

　　经云：病有沉浮，刺有浅深，各至其理，无过其道。过之则内伤，不及则外壅，外壅则邪从春夏之人，阳气轻浮，肌肉瘦薄，血气未盛，宜刺之浅。秋病在肌肉血脉，冬病在筋骨。秋冬二俞，秋刺十二经，冬刺十二合，以配木火土金水。理见子午流注。

　　不穷经络阴阳，须逢禁刺。

　　经有十二：手太阴肺，少阴心，厥阴心包络，太阳小肠，少阳三焦，阳明大肠；足太阴脾，少阴肾，厥阴肝，太阳膀胱，少阳胆，阳明胃也。络有十五：肺络列缺，心络通里，心包络内关，小肠络支正，三焦络外关，大肠络偏历，脾络公孙，肾络大钟，肝络蠡沟，膀胱络飞扬，胆络光明，胃络丰隆，阴跷络照海，阳跷络申脉脾之大络大包，督脉络长强，任脉络屏翳也。

　　阴阳者，天之阴阳，平旦至日中，天之阳，阳中之阳也。日中至黄昏，天之阳，阳中之阴也。合夜至鸡鸣，天之阴，阴中之阴也。

　　鸡鸣至平旦，天之阴，阴中之阳也。故人亦应之。夫言人之阴阳，则外为阳，内为阴。

　　言身。是以春夏之病在阳，秋冬之病在阴，皆视其所在，与施针石也。又言背为阳，阳中之阳，心也；阳中之阴，肺也。腹为阴，阴中之阴，肾也；阴中之阳，肝也；阴中之至阴，脾也。此皆阴阳、表里、内外、雌雄相输应也，是以应天之阴阳。学人苟不明此经络、阴阳升降，左右不同之理，如病在阳明，反攻厥阴，病在太阳，反和太阴，遂致贼邪未除，本气受弊，则有劳无功，禁刺之犯，岂可免哉。

　　既论脏腑虚实，须向经寻。

　　脏者，心、肝、脾、肺、肾也。腑者，胆、胃、大、小肠、三焦、膀胱也。虚者痒麻也，实则泻脾土。又且本经亦有子母，如心之虚，取少海穴以补之，实则取少府穴以泻之。诸经皆然，并不离乎五行相生之理矣。

　　原夫起自中焦，水初下漏，太阴为始，至厥阴而方终。穴出云门，抵期门而最后。

　　此言平人气象气脉，行于十二经，一周为身，除任督之外，计三百九十三穴。一日一夜有百肺脉生自中焦中府穴，出于云门起，至少商穴止。卯时阳明大肠经，自商阳穴至迎香穴。辰时阳明胃经，自头维至厉兑。巳时太阴脾经，自隐白至大包。午时少阴心经，自极泉至少冲。未时太阳小肠经，自少泽至听宫。申时太阳膀胱经，自睛明至至阴。酉时少阴肾经，自涌泉至俞府。戌时心包络，自天池至中冲。亥时少阳三焦经，自关冲至禾 。子时少阳胆经，自童子 至窍阴。丑时厥阴肝经，自大敦至期门而终。

　　经有十二，别络走三百余支。

　　十二经者，即手足三阴三阳之正经也。别络者，除十五络，又有横络、丝络、孙络，不知其纪，散走于三百余支之脉也。

　　正侧偃伏，气血有六百余候。

　　此言经络或正或侧，或仰或覆，而气血循行孔穴，一周于身，荣行脉中，三百余候，卫行脉外，三百余候。

　　手足三阳，手走头而头走足；手足三阴，足走腹而胸走手。

　　此言经络阴升阳降气血出入之机，男女无以异矣。

　　要识迎随，须明顺逆。

　　迎随者，要和荣卫之流注，经脉之往来也。明其阴阳之经，逆顺而取之。迎者，以针头朝其知随，令气必和，和气之方，必通阴阳升降上下，源流往来，逆顺之道明矣。

　　况夫阴阳气血，多少为最。厥阴太阳，少气多血；太阴少阴，少血多气；而又气多血少者，少阳之分；气盛血多者，阳明之位。

　　此言三阴三阳，气血多少之不同，取之必记为最要也。

　　先详多少之宜，次察应至之气。

　　言用针者，先明正文气血之多少，次观针气之来应也。

　　轻滑慢而未来，沉涩紧而已至。

　　轻浮、滑虚、慢迟也。入针之后，值此三者，乃真气之未到也。沉重、涩滞、紧实也。

　　入针之后，值此三者，是正气之已到也。

　　既至也，量寒热而留疾。

　　留，住也；疾，速也。此言正气既至，必审寒热而施之。故经云：刺热须至寒者，必留针。

　　穴急扪。

　　未至也，据虚实而 气。

　　此言针气之未来也。经云：虚则推内进搓，以补其气。实则循扪弹怒，以引其气。

　　气之至，如鱼吞钓饵之浮沉；气未至，如闭处幽堂之深邃。

　　邃气既至，则针自涩紧，似鱼吞钓，或沉或浮而动。其气不来，针自轻滑，如闭居静室之中，寂然无所闻也。

　　气至速而效速，气迟至而不治。

　　言下针若得气来速，则病易痊，而效亦速也。气若来迟则病难愈，而有不治之忧。故赋云：气速效速，气迟效迟，候之不至，必死无疑矣。

　　观夫九针之法，毫针最微，七星可应，众穴主持。

　　昔黄帝制九针者，上应天地，下应阴阳四时。九针之名，各不同形。一曰 针以应天，长一寸六分，头尖末锐，去泻阳气。二曰员针以应地，长一寸六分，针如卵形，楷磨分肉间，不四曰锋针，以应四时，长一寸六分，刃三隅，以发痼疾。五曰铍针，以应五音，长四寸，广二身微大，以取暴气。七曰毫针，以应七星，长三寸六分，尖如蚊虻喙，静以徐往，微以久留之而痒，以取痛痹。八曰长针，以应八风，长七寸，锋利身薄，可以取远痹。九曰大针，以应九野，长四寸，其锋微员，尖如挺，以泻机关之水。九针毕矣。此言九针之妙，毫针最精，能应七星，又为三百六十穴之备也。

　　本形金也，有蠲邪扶正之道。

　　本形，言针也，针本出于金。古人以砭石，今人以针代之。蠲，除也。邪气盛，针能除之。扶，辅也。正气衰，针能辅也。

　　短长水也，有决凝开滞之机。

　　此言针有长短，犹水之长短也。人之气血凝滞而不通，犹水之凝滞而不通也。水之不通，决之使流于湖海。气血不通，针之使周于经络，故言针应水也。

　　定刺象木，或斜或正。

　　此言木有斜正，而用针亦有或斜或正之不同，刺阳经者，必斜卧其针，无伤其卫；刺阴分者，必正立其针，毋伤其荣。故言针应木也。

　　口藏比火，进阳补羸。

　　口藏，以针含于口也。气之温，如火之温也。羸，瘦也。凡欲下针之时，必效仿真人，口温针暖，使荣卫相接。进己之阳气，补彼之瘦弱。故言针应火也。

　　循机扪而可塞以象土。

　　循者，用手上下循之，使气血往来也。机扪者，针毕以手扪闭其穴，如用土填塞之义。

　　故言针应土也。

　　实应五行而可知。

　　五行者，金水木火土也。此结上文，针能应五行之理可知矣。

　　然是一寸六分，包含妙理。

