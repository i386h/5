<!-- { "loadSidebar": true } -->
　　十二经是动所生病补泻迎随

　　（《聚英》）

　　《内经》曰：十二经病，盛则泻之，虚则补之，热则疾之，寒则留之，不盛不虚，以经取之。又曰：迎而夺之，随而济之。又曰：虚则补其母，实则泻其子。《难经》曰：经脉行血气，通阴阳，以荣于其身者也。其始（平旦）从中焦，注手太阴（肺寅）、阳明（大肠卯），阳明注足阳明（胃辰）、太阴（脾巳），太阴注手少阴（心午）、太阳（小肠未），太阳注足太阳（膀胱申）、少阴（肾酉），少阴注手厥阴（包络戌）、少阳（三焦亥），少阳注足少阳（胆子）、厥阴（肝丑），厥阴复注于手太阴（明日寅时），如环无端，转相灌溉。又曰：迎随者，知荣卫流行，经脉往来，随其顺逆而取之也。

　　卷五

　　十二经之原歌

　　甲出丘墟乙太冲，丙居腕骨是原中，丁出神门原内过，戊胃冲阳气可通，己出太白庚合谷，辛原本出太渊同，壬归京骨、阳池穴，癸出太溪、大陵中。

　　三焦行于诸阳，故置一俞曰原。又曰：三焦者，水谷之道路，原气之别使也。主通行三气，经历五脏六腑。原者三焦之尊号，故所止辄为原也。

　　按《难经》云：五脏六腑之有病者，皆取其原。王海藏曰：假令补肝经，于本经原穴补一针（太冲穴是）；如泻肝经，于本经原穴亦泻一针。余仿此。

　　卷五

　　十二经病井荥俞经合补虚泻实

　　手太阴肺经，属辛金。起中府，终少商，多气少血，寅时注此。

　　是动病（邪在气，气留而不行，为是动病）：肺胀满膨膨而喘咳，缺盆中痛，甚则交两手而瞀，是谓臂厥。

　　所生病（邪在血，血壅而不濡，为所生病）：咳嗽上气，喘渴烦心，胸满， 臂内前廉痛厥，掌中热。气盛有余，则肩背痛，风寒（疑寒字衍）汗出中风，小便数而欠。寸口大三倍于人迎。虚则肩背痛寒，少气不足以息，溺色变，卒遗矢无度，寸口反小于人迎也。

　　补（虚则补之）用卯时（随而济之），太渊，为俞土，土生金，为母。经曰：虚则补其母。

　　泻（盛则泻之）用寅时（迎而夺之），尺泽，为合水，金生水，为子，实则泻其子。

　　手阳明大肠经，为庚金。起商阳，终迎香，气血俱多，卯时气血注此。

　　是动病：齿痛， 肿。

　　是主津液所生病：目黄，口干，鼽衄，喉痹，肩前 痛，大指次指不用。气有余则当脉所过者热肿，人迎大三倍于寸口；虚则寒栗不复，人迎反小于寸口也。

　　补 用辰时，曲池，为合土。土生金，虚则补其母。

　　泻 用卯时，二间，为荥水，金生水，实则泻其子。

　　足阳明胃经，属戊土。起头维，终厉兑，气血俱多，辰时注此。

　　是动病：洒洒然振寒，善呻数欠，颜黑。病至恶人与火，闻木音则惕然而惊，心欲动，独闭户牖而处。甚则欲登高而歌，弃衣而走，贲响腹胀，是谓 厥。

　　是主血所生病：狂疟温淫，汗出鼽衄，口 唇疹，颈肿，喉痹，大腹水肿，膝膑肿痛。循膺乳、气街、伏兔、 外廉、足跗上皆痛。中指不用。气盛则身以前皆热，其有余于胃，则消谷善饥，溺色黄。人迎大三倍于寸口。气不足，则身以前皆寒栗，胃中寒则胀满，人迎反小于寸口也。

　　补 用巳时，解溪，为经火。火生土，虚则补其母。

　　泻 用辰时，厉兑，为井金。土生金，实则泻其子。

　　足太阴脾经，属己土。起隐白，终大包，多气少血，巳时注此。

　　是动病：舌本强，食则呕，胃脘痛，腹胀善噫，得后出与气则快然如衰，身体皆重是主脾所生病：舌本痛，体不能动摇，食不下，烦心，心下急痛，寒疟，溏瘕泄，水闭黄胆不能卧，强立股膝内肿、厥，足大趾不用。盛者，寸口大三倍于人迎。虚者，寸口反小于人迎也。

　　补 用午时，大都，为荥火。火生土，虚则补其母。

　　泻 用巳时，商丘，为经金。土生金，实则泻其子。

　　手少阴心经，属丁火。起极泉，终少冲。多气少血，午时注此。

　　是动病：嗌干心痛，渴而欲饮，是为臂厥。

　　是主心所生病：目黄胁痛， 臂内后廉痛、厥，掌中热痛。盛者，寸口大再倍于人迎。虚者，寸口反小于人迎也。

　　补 用未时，少冲，为井木。木生火，虚则补其母。

　　泻 用午时，神门，为俞土。火生土，实则泻其子。

　　手太阳小肠经，属丙火。起少泽，终听宫。多血少气，未时注此。

　　是动病：嗌痛，颔肿，不可回顾，肩似拔， 似折。

　　是主液所生病：耳聋目黄，颊肿，颈、颔、肩、 、肘、臂外后廉痛。盛者，人迎大再倍于寸口。虚者，人迎反小于寸口也。

　　补 用申时，后溪，为俞木。木生火，虚则补其母。

　　泻 用未时，小海，为合土。火生土，实则泻其子。

　　足太阳膀胱经，属壬水。起睛明，终至阴。多血少气，申时注此。

　　是动病：头痛，目似脱，项似拔，脊痛，腰似折，髀不可以曲， 如结， 似裂是主筋所生病：痔，疟，狂，癫疾，头囟项痛，目黄，泪出，鼽衄，项、背、腰、尻、、 、脚皆痛，小指不用。盛者，人迎大再倍于寸口。虚者，人迎反小于寸口也。

　　补 用酉时，至阴，为井金。金生水，虚则补其母。

　　泻 用申时，束骨，为俞木。水生木，实则泻其子。

　　足少阴肾经，属癸水。起涌泉，终俞府。多气少血，酉时注此。

　　是动病：饥不欲食，面黑如炭色，咳唾则有血，喝喝而喘，坐而欲起，目KT KT 然如无所见，心悬如饥状，气不足则善恐，心惕然如人将捕之，是谓骨厥。

　　是主肾所生病：口热，舌干，咽肿，上气，嗌干及痛，烦心，心痛，黄胆，肠 ，脊、股内后廉痛，痿厥嗜卧，足下热而痛。盛者，寸口大再倍于人迎。虚者，寸口反小于人迎补 用戌时，复溜，为经金。金生水，虚则补其母。

　　泻 用酉时，涌泉，为井木。水生木，实则泻其子。

　　手厥阴心包络经，配肾，属相火。起天池，终中冲。多血少气，戌时注此。

　　是动病：手心热，肘臂挛急，腋肿。甚则胸胁支满，心中澹澹，或大动，面赤，目黄，喜笑不休。

　　是主脉所生病：烦心，心痛，掌中热。盛者，寸口大一倍于人迎。虚者，寸口反小于人补 用亥时，中冲，为井木。木生火，虚则补其母。

　　泻 用戌时，大陵，为俞土。火生土，实则泻其子。

　　手少阳三焦经，配心包络，属相火。起关冲，终耳门，多气少血，亥时注此。

　　是动病：耳聋，浑浑 ，咽肿喉痹。

　　是主气所生病：汗出，目锐 痛，颊痛，耳后、肩、 、肘、臂外皆痛，小指次指不用。盛者，人迎大一倍于寸口。虚者，人迎反小于寸口也。

　　补 用子时，中渚，为俞木。木生火，虚则补其母。

　　泻 用亥时，天井，为合土。火生土，实则泻其子。

　　足少阳胆经，属甲木。起瞳子 ，终窍阴。多气少血，子时注此。

　　是动病：口苦，善太息，心胁痛，不能转侧，甚则面微有尘，体无膏泽，足外反热，是是主骨所生病：头角颔痛，目锐 痛，缺盆中肿痛，腋下肿，马刀挟瘿，汗出振寒，疟，胸胁、肋、髀、膝外至胫绝骨、外踝前及诸节皆痛，小指次指不用。盛者，人迎大一倍于寸口。虚者，人迎反小于寸口也。

　　补 用丑时，侠溪，为荥水。水生木，虚则补其母。丘墟为原，皆取之。

　　泻 用子时，阳辅，为经火。木生火，实则泻其子。

　　足厥阴肝经，属乙木。起大敦，终期门。多血少气，丑时注此。

　　是动病：腰痛不可俯仰，丈夫 疝，妇人小腹肿，甚则咽干，面尘脱色。

　　是主肝所生病：胸满，呕逆，洞泄，狐疝，遗溺，癃闭。盛者，寸口脉大一倍于人迎，虚者，寸口脉反小于人迎也。

　　补 用寅时，曲泉，为合水。水生木，虚则补其母。

　　泻 用丑时，行间，为荥火。木生火，实则泻其子。

　　卷五

　　十二经气血多少歌

　　多气多血经须记，大肠手经足经胃。少血多气有六经，三焦、胆、肾、心、脾、肺。多血少气心包络，膀胱、小肠、肝所异。

　　卷五

　　十二经治症主客原经（杨氏）

　　肺之主大肠客肺之主大肠客　太阴多气而少血，心胸气胀掌发热，喘咳缺盆痛莫禁，咽肿喉干身汗越，肩内前廉两乳疼，痰结膈中气如缺，所生病者何穴求，太渊、偏历与君说。

　　可刺手太阴肺经原（原者，太渊穴，肺脉所过为原。掌后内侧横纹头，动脉相应寸口是）

　　，复刺手阳明大肠络（络者，偏历穴，去腕三寸，别走太阴）。

　　大肠主肺之客大肠主肺之客　阳明大肠侠鼻孔，面痛齿疼腮颊肿，生疾目黄口亦干，鼻流清涕及血涌，喉痹肩前痛莫当，大指次指为一统，合谷、列缺取为奇，二穴针之居病总。

　　可刺手阳明大肠原（原者，合谷穴，大肠脉所过为原，歧骨间），复刺手太阴肺经络（络者，列缺穴，去腕侧上寸半，交叉盐指尽是，别走阳明）。

　　脾主胃客脾主胃客　脾经为病舌本强，呕吐胃翻疼腹脏，阴气上冲噫难瘳，体重不摇心事妄，疟生振栗兼体羸，秘结疸黄手执杖，股膝内肿厥而疼，太白丰隆取为尚。

　　可刺足太阴脾经原（原者，太白穴，脾脉所过为原，足大趾内踝前，核骨下隐中），复刺足阳明胃经络（络者，丰隆穴，去踝八寸，别走太阴）。

　　胃主脾客胃主脾客　腹 心闷意凄怆，恶人恶火恶灯光，耳闻响动心中惕，鼻衄唇 疟又伤，弃衣骤步身中热，痰多足痛与疮疡，气蛊胸腿疼难止，冲阳、公孙一刺康。

　　可刺足阳明胃经原（原者，冲阳穴，胃脉所过为原，足跗上五寸，骨间动脉），复刺足太阴脾经络（络者，公孙穴，去足大趾本节后一寸，内踝前，别走阳明）。

　　真心主小肠客真心主小肠客　少阴心痛并干嗌，渴欲饮兮为臂厥，生病目黄口亦干，胁臂疼兮掌发热，若人欲治勿差求，专在医人心审察，惊悸呕血及怔忡，神门、支正何堪缺。

　　可刺手少阴心经原（原者，神门穴，心脉所过为原，手掌后锐骨端陷中），复刺手太阳小肠络（络者，支正穴，腕上五寸，别走少阴）。

　　小肠主真心客小肠主真心客　小肠之病岂为良，颊肿肩疼两臂旁，项颈强疼难转侧，嗌颔肿痛甚非常，肩似拔兮似折，生病耳聋及目黄， 肘臂外后廉痛，腕骨、通里取为详。

