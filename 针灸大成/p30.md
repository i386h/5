<!-- { "loadSidebar": true } -->
　　可刺手太阳小肠原（原者，腕骨穴，小肠脉所过为原，手外侧腕前起骨下陷中），复刺手少阴心经络（络者，通里穴，去腕一寸，别走太阳）。

　　肾之主膀胱客肾之主膀胱客　脸黑嗜卧不欲粮，目不明兮发热狂，腰痛足疼步难履，若人捕获难躲藏，心胆战兢气不足，更兼胸结与身黄，若欲除之无更法，太溪、飞扬取最良。

　　可刺足少阴肾经原（原者，太溪穴，肾脉所过为原，内踝下后跟骨上，动脉陷中，屈五指乃得穴），复刺足太阳膀胱络（络者，飞扬穴，外踝上七寸，别走少阴）。

　　膀胱主肾之客膀胱主肾之客　膀胱颈病目中疼，项腰足腿痛难行，痢疟狂颠心胆热，背弓反手额眉棱，鼻衄目黄筋骨缩，脱肛痔漏腹心膨，若要除之无别法，京骨、大钟任显能。

　　可刺足太阳膀胱原（原者，京骨穴，膀胱脉所过为原，足小趾大骨下，赤白肉际陷中），复刺足少阴肾经络（络者，大钟穴，当踝后绕跟，别走太阳）。

　　三焦主包络客三焦主包络客　三焦为病耳中聋，喉痹咽干目肿红，耳后肘疼并出汗，脊间心后痛相从，肩背风生连膊肘，大便坚闭及遗癃，前病治之何穴愈，阳池、内关法理同。

　　可刺手少阳三焦经原（原者，阳池穴，三焦脉所过为原，手表腕上横断处陷中），复刺手厥阴心包经络（络者，内关穴，去掌二寸两筋间，别走少阳）。

　　包络主三焦客包络主三焦客　包络为病手挛急，臂不能伸痛如屈，胸膺胁满腋肿平，心中淡淡面色赤，目黄善笑不肯休，心烦心痛掌热极，良医达士细推详，大陵、外关病消释。

　　可刺手厥阴心包经原（原者，大陵穴，包络脉所过为原，掌后横纹中），复刺手少阳三焦经络（络者，外关穴，去腕二寸，别走厥阴）。

　　肝主胆客肝主胆客　气少血多肝之经，丈夫 疝苦腰疼，妇人腹膨小腹肿，甚则嗌干面脱尘。所生病者胸满呕，腹中泄泻痛无停，癃闭遗溺疝瘕痛，太、光二穴即安宁。

　　可刺足厥阴肝经原（原者，太冲穴，肝脉所过为原，足大趾节后二寸，动脉陷是），复刺足少阳胆经络（络者，光明穴，去外踝五寸，别走厥阴）。

　　胆主肝客胆主肝客　胆经之穴何病主？胸胁肋疼足不举，面体不泽头目疼，缺盆腋肿汗如雨，颈项瘿瘤坚似铁，疟生寒热连骨髓，以上病症欲除之，须向丘墟、蠡沟取。

　　可刺足少阳胆经原（原者，丘墟穴，胆脉所过为原，足外踝下从前陷中，去临泣三寸），复刺足厥阴肝经络（络者，蠡沟穴，去内踝五寸，别走少阳）。

　　卷五

　　九宫歌

　　九宫图　戴九履一，左三右七，二四为肩，八六为足，五十居中，寄于坤局。

　　卷五

　　八法歌

　　坎一联申脉，照海坤二五，震三属外关，巽四临泣数，干六是公孙，兑七后溪府，艮八系内关，离九列缺主。

　　按灵龟飞腾图有二，人莫适从，今取其效验者录之耳。

　　卷五

　　八法交会八脉

　　公孙二穴，父，通冲脉、内关二穴，母，通阴维脉，合于心、胸、胃。

　　后溪二穴，夫，通督脉、申脉二穴，妻，通阳跷脉，合于目内 、颈项、耳、肩膊、小肠、膀胱。

　　临泣二穴，男，通带脉、外关二穴，女，通阳维脉，合于目锐 、耳后、颊、颈、肩列缺二穴，主，通任脉、照海二穴，客，通阴跷脉，合于肺系、咽喉、胸膈。

　　卷五

　　八法交会歌

　　内关相应是公孙，外关、临泣总相同，列缺交经通照海，后溪、申脉亦相从。

　　卷五

　　八法交会八穴歌

　　公孙冲脉胃心胸，内关阴维下总同，临泣胆经连带脉，阳维目锐外关逢，后溪督脉内颈，申脉阳跷络亦通，列缺任脉行肺系，阴跷照海膈喉咙。

　　卷五

　　八脉配八卦歌

　　干属公孙艮内关，巽临震位外关还，离居列缺坤照海，后溪兑坎申脉联。补泻浮沉分逆顺，随时呼吸不为难，仙传秘诀神针法，万病如拈立便安。

　　卷五

　　八穴配合歌

　　公孙偏与内关合，列缺能消照海 ，临泣、外关分主客，后溪、申脉正相和。左针右病知高下，以意通经广按摩，补泻迎随分逆顺，五门八法是真科。

　　卷五

　　刺法启玄歌

　　（五言）

　　八法神针妙，飞腾法最奇，砭针内联外，水火就中推。上下交经走，疾如应手驱，往来根据进退，补泻逐迎随。用似船推舵，应如弩发机。气聚时间散，身疼指下移。这般玄妙诀，料得少人知。

　　卷五

　　八法五虎建元日时歌

　　甲己之辰起丙寅，乙庚之日戊寅行，丙辛便起庚寅始，丁卯壬寅亦顺寻，戊癸甲寅定时候，五门得合是元因。

　　卷五

　　八法逐日干支歌

　　甲己辰戌丑未十，乙庚申酉九为期，丁壬寅卯八成数，戊癸巳午七相宜，丙辛亥子亦七数，逐日支干即得知。

　　卷五

　　八法临时干支歌

　　甲己子午九宜用，乙庚丑未八无疑，丙辛寅申七作数，丁壬卯酉六顺知，戊癸辰戌各有五，巳亥单加四共齐，阳日除九阴除六，不及零余穴下推。

　　其法如甲丙戊庚壬为阳日，乙丁己辛癸为阴日，以日时干支算计何数，阳日除九数，阴日除六数，阳日多，或一九、二九、三九、四九；阴日多，或二六、三六、四六、五六，剩下若干，同配卦数日时，得何卦，即知何穴开矣。

　　假如甲子日、戊辰时，以日上甲得十数，子得七数，以时上戊得五数，辰得五数，共成二十七数，此是阳日。以九除去，二九一十八，余有九数，合离卦，即列缺穴开也。假如乙丑日、壬午时，以日上乙为九，丑为十，以时上壬为六，午为九，共成三十四数。此是阴日，以六除去，五六三十数，零下四数，合巽四，即临泣穴开也。余仿此。

　　卷五

　　推定六十甲子日时穴开图例

　　图一　B图二　B图三　B图四　B图五　B上图乃预先推定六十甲子，逐日逐时某穴所开，以便用针，庶临时仓卒之际，不致有差

　　卷五

　　八脉图并治症穴

　　冲脉冲脉　考穴：公孙二穴，脾经。足大趾内侧，本节后一寸陷中，举足，两足掌相对取之。针一寸，主心腹五脏病，与内关主客相应。

　　治病：〔西江月〕九种心疼延闷，结胸翻胃难停，酒食积聚胃肠鸣，水食气疾膈病。脐痛腹疼胁胀，肠风疟疾心疼，胎衣不下血迷心，泄泻公孙立应。

　　凡治后症，必先取公孙为主，次取各穴应之（徐氏）：九种心疼，一切冷气：大陵 中脘 隐白痰膈涎闷，胸中隐痛：劳宫 膻中 间使气膈五噎，饮食不下：膻中 三里 太白脐腹胀满，食不消化：天枢 水分 内庭胁肋下痛，起止艰难：支沟 章门 阳陵泉泄泻不止，里急后重：下脘 天枢 照海胸中刺痛，隐隐不乐：内关 大陵 中两胁胀满，气攻疼痛：绝骨 章门 阳陵泉中满不快，翻胃吐食：中脘 太白 中魁胃脘停痰，口吐清水：巨阙 中脘 厉兑胃脘停食，疼刺不已：中脘 三里 解溪呕吐痰涎，眩晕不已：膻中 中魁 丰隆心疟，令人心内怔忡：神门 心俞 百劳脾疟，令人怕寒腹痛：商丘 脾俞 三里肝疟，令人气色苍，恶寒发热：中封 肝俞 绝骨肺疟，令人心寒怕惊：列缺 肺俞 合谷肾疟，令人洒热，腰脊强痛：大钟 肾俞 申脉疟疾大热不退：间使 百劳 绝骨疟疾先寒后热：后溪 曲池 劳宫疟疾先热后寒：曲池 百劳 绝骨疟疾心胸疼痛：内关 上脘 大陵疟疾头痛眩晕，吐痰不已：合谷 中脘 列缺疟疾骨节酸痛：魄户 百劳 然谷疟疾口渴不已：关冲 人中 间使胃疟，令人善饥，不能食：厉兑 胃俞 大都胆疟，令人恶寒怕惊，睡卧不安：临泣 胆俞 期门黄胆，四肢俱肿，汗出染衣：至阳 百劳 腕骨 中脘 三里黄胆，遍身皮肤、面目、小便俱黄：脾俞 隐白 百劳 至阳 三里 腕骨谷疸，食毕则心眩，心中拂郁，遍体发黄：胃俞 内庭 至阳 三里 腕骨 阴谷酒疸，身目俱黄，心中痛，面发赤斑，小便赤黄：胆俞 至阳 委中 腕骨女痨疸，身目俱黄，发热恶寒，小便不利：关元 肾俞 至阳 然谷杨氏治症：月事不调：关元 气海 天枢 三阴交胸中满痛：劳宫 通里 大陵 膻中痰热结胸：列缺 大陵 涌泉四肢风痛：曲池 风市 外关 阳陵泉 三阴交 手三里咽喉闭塞：少商 风池 照海 颊车阴维脉阴维脉　考穴：内关二穴，心包经。去掌二寸两筋间，紧握拳取之。针一寸二分，主心胆脾胃之病，与公孙二穴，主客相应。

　　治病：〔西江月〕中满心胸痞胀，肠鸣泄泻脱肛，食难下膈酒来伤，积块坚横胁抢。妇女胁疼心痛，结胸里急难当，伤寒不解结胸膛，疟疾内关独当。

　　凡治后症，必先取内关为主，次取各穴应之（徐氏）：中满不快，胃脘伤寒：中脘 大陵 三里 膻中中焦痞满，两胁刺痛：支沟 章门 膻中脾胃虚冷，呕吐不已：内庭 中脘 气海 公孙脾胃气虚，心腹胀满：太白 三里 气海 水分胁肋下疼，心脘刺痛：气海 行间 阳陵泉痞块不散，心中闷痛：大陵 中脘 三阴交食症不散，人渐羸瘦：腕骨 脾俞 公孙食积血瘕，腹中隐痛：胃俞 行间 气海五积气块，血积血 ：膈俞 肝俞 大敦 照海脏腑虚冷，两胁痛疼：支沟 通里 章门 阳陵泉风壅气滞，心腹刺痛：风门 膻中 劳宫 三里大肠虚冷，脱肛不收：百会 命门 长强 承山大便艰难，用力脱肛：照海 百会 支沟脏毒肿痛，便血不止：承山 肝俞 膈俞 长强五种痔疾，攻痛不已：合阳 长强 承山五痫等症，口中吐沫：后溪 神门 心俞 鬼眼心性呆痴，悲泣不已：通里 后溪 神门 大钟心惊发狂，不识亲疏：少冲 心俞 中脘 十宣健忘易失，言语不纪：心俞 通里 少冲心气虚损，或歌或笑：灵道 心俞 通里心中惊悸，言语错乱：少海 少府 心俞 后溪心中虚惕，神思不安：乳根 通里 胆俞 心俞心惊中风，不省人事：中冲 百会 大敦心脏诸虚，怔忡惊悸：阴 心俞 通里心虚胆寒，四体颤掉：胆俞 通里 临泣督脉督脉　考穴：后溪二穴，小肠经。小指本节后外侧骨缝中，紧握拳尖上。针一寸，主头面项颈病，与申脉主客相应。

　　治病：〔西江月〕手足拘挛战掉，中风不语痫癫，头疼眼肿泪涟涟，腿膝背腰痛遍。项强伤寒不解，牙齿腮肿喉咽，手麻足麻破伤牵，盗汗后溪先砭。

