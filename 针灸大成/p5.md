<!-- { "loadSidebar": true } -->
　　四季不可刺岐伯曰：正月、二月、三月，人气在左，无刺左足之阳。四月、五月、六月，人气在右，无刺右足之阳。七月、八月、九月，人气在右，无刺右足之阴。十月、十一月、十二月，人气在左，无刺左足之阴。

　　死期不可刺岐伯曰：病先发于心，心痛，一日而之肺，咳；三日而之肝，胁支痛；五日而之脾，闭塞不通，身痛体重，三日不已，死。冬夜半，夏日中。

　　病先发于肺，喘咳；三日而之肝，胁支满痛；一日而之脾，身重体痛；五日而之胃，胀，十日不已，死。冬日入，夏日出。

　　病先发于肝，头痛目眩，胁支满；三日而之脾，体重身痛；五日而之胃，胀；三日而之肾，腰脊少腹痛，胫酸，三日不已，死。冬日入，夏早食。

　　病先发于脾，身痛体重；一日而之胃，胀；二日而之肾，少腹腰脊痛，胫酸；三日而之膀胱，背KT 筋痛，小便闭，十日不已，死。冬人定，夏晏食。

　　病先发于肾，少腹腰脊痛， 酸；三日而之膀胱，背KT 筋痛，小便闭；三日而上之心，心胀；三日而之小肠，两胁支痛，三日不已，死。冬大晨，夏晏晡。

　　病先发于胃，胀满；五日而之肾，少腹腰脊痛， 酸；三日而之膀胱，背KT 筋痛，小便闭；五日而之脾，身体重，六日不已，死。冬夜半，夏日晡。

　　病先发于膀胱，小便闭；五日而之肾，少腹胀，腰脊痛， 酸；一日而之小肠，腹胀；一日而之脾，身体重，二日不已，死。冬鸡鸣，夏下晡。

　　诸病以次相传，如是者，皆有死期，不可刺也，间有一脏及二、三脏者，乃可刺也。

　　卷一　针灸直指

　　刺法论

　　黄帝问曰：人虚即神游失守位，使鬼神外干，是致夭亡，何以全真？愿闻刺法。岐伯曰：神移失守，虽在其体，然不致死，或有邪干，故令夭寿。只如厥阴失守，天已虚，人气肝虚不聚，白尸鬼至，令人卒亡）。邪干厥阴，大气身温，犹可刺之（目有神采，心腹尚温，口中无涎，舌卵不缩），刺足少阳之所过（丘墟穴、针三分）。咒曰：太上元君，郁郁青龙，常居其左，制之三魂。诵三遍，次呼三魂名：爽灵、胎光、幽精，诵三遍，次想青龙于穴下，刺之可徐徐出针，亲令人按气于口中，腹中鸣者可活；次刺肝之俞（九椎下两旁），咒曰：太微帝君，元英制魂，贞元及本，令人青云。又呼三魂名如前三遍（针三分，留三呼，次进一分，留三呼，复退二分，留一呼，徐徐出针，气及复活）。

　　人病心虚，又遇君相二火，司天失守，感而三虚，遇火不及，黑尸鬼犯之，令人暴亡。

　　（舌卵不缩、目神不变）。可刺手少阳之所过（阳池）。

　　咒曰：太乙帝君，泥丸总神，丹无黑气，来复其真。诵三遍，想赤凤于穴下（刺三分，留一呼，次进一分，留三呼，复退留一呼，徐出扪穴，即令复活）。

　　复刺心俞（五椎两旁），咒曰：丹房守灵，五帝上清，阳和布体，来复黄庭。诵三遍（刺法同前人脾病，又遇太阴司天失守，感而三虚（智意二神，游于上位，故曰失守）。又遇土不及，青尸鬼犯之，令人暴亡。可刺足阳明之所过（冲阳）。咒曰：常在魂庭。始清太宁，元和布气，刺脾俞（十一椎下两旁，咒曰：大始干位，总统坤元，黄庭真气，来复游全。诵三遍（刺三，留二，进五，动气至，徐出针）。

　　人肺病，遇阳明司天失守，感而三虚。又遇金不及，有赤尸鬼干人，令人暴亡。可刺手阳明之所过（合谷）。咒曰：青气真全，帝符日元，七魄归右，今复本田。诵三遍，想白虎于穴下（刺三，留三，次进二，留三，复退，留一，徐出扪）。复刺肺俞（三椎下两旁），咒曰：左元真人，六合气宾，天符帝力，来入其门。诵三遍（针一分半，留三呼，次进二分，留一呼，徐出手扪）。

　　人肾病，又遇太阳司天失守，感而三虚。又遇水运不及之年，有黄尸鬼干人正气，吸人神魂，致暴亡。可刺足太阳之所过（京骨）。咒曰：元阳肓婴，五老及真，泥丸玄华，补精长存。想黑气于穴下（刺一分半，留三呼，进三分，留一呼，徐出针扪穴）。复刺肾俞（十四椎下两旁），咒曰：天玄日晶，太和昆灵，贞元内守，持入始清。诵三遍（刺三分，留三呼，进三分，留三呼，徐徐出针扪穴）。

　　五刺应五脏论岐伯曰：凡刺有五，以应五脏。一曰半刺者，浅内而疾发，无针肉，如拔毛状，以取皮气，以应肺也。二曰豹文刺者，左右前后针之，中脉，以取经络之血，以应心也。三曰关刺者，直刺左右尽筋上，以取筋痹，慎无出血，以应肝也。四曰合谷刺者，左右鸡足，针于分肉之间，以取肌痹，以应脾也。五曰输刺者，直入直出，深内至骨，以取骨痹，以应肾也。

　　九刺应九变论岐伯曰：凡刺有九，以应九变。一曰输刺者，刺诸经荥输脏 也。二曰远道刺者，病在上取之下，刺腑 也。三曰经刺者，刺大经之结络经分也。四曰络刺者，刺小络血脉也。五曰分刺者，刺分肉间也。六曰大泻刺者，刺大脓也。七曰毛刺者，刺浮痹皮肤也。八曰巨刺者，左取右，右取左也。九曰淬刺者，燔针以取痹也。

　　十二刺应十二经论岐伯曰：凡刺有十二，以应十二经。一曰偶刺者，以手直心若背，直痛所，一刺前，一刺后，以治心痹（刺宜傍针）。二曰报刺者，刺痛无常处。上下行者，直内无拔针，以左手随病所按之，乃出针复刺也。三曰恢刺者，直刺傍之举之，前后恢筋急，以治筋痹。四曰齐刺者，直入一，傍入二，以治寒气少深者。五曰扬刺者，正内一，傍内四而浮之，以治寒气博大者。六曰直针刺者，引皮乃刺之，以治寒气之浅者。七曰输刺者，直入直出，稀发针而深之，以治气盛而热者。八曰短刺者，刺骨痹，稍摇而深之，置针骨所，以上下摩骨也。九曰浮刺者，傍入而浮之，以治肌急而寒者。十曰阴刺者，左右率刺之，以治寒厥中寒厥，足踝后少阴也。十一曰傍针刺者，宜傍刺各一，以治留痹久居者。十二曰赞刺者，直入直出，数发针而浅之出血，是谓治痈肿也。

　　手足阴阳经脉刺论岐伯曰：足阳明，五脏六腑之海也。其脉大，血多气盛，壮热，刺此者，不深弗散，不留弗泻也。足阳明，刺深六分，留十呼。足太阳，深五分，留七呼。足少阳，深四分，留五呼。足太阴，深三分，留四呼。足少阴，深二分，留三呼。足厥阴，深一分，留二呼。手之阴阳，之道近，其气之来疾，其刺深者，皆无过二分，其留皆无过一呼。刺而过此者，则脱气。

　　标 本 论岐伯曰：先病而后逆者，治其本；先逆而后病者，治其本；先寒而后生病者，治其本；先病而后生寒者，治其本；先热而后生病者，治其本；先泄而后生他病者，治其本。必且调之，乃治其他病。先病而后中满者，治其标；先病而后泄者，治其本；先中满而后烦心者，治其本；有客气，有同气，大小便不利，治其标；大小便利，治其本。病发而有余，本而标之，先治其本，后治其标；病发而不足，标而本之，先治其标，后治其本。谨详察间甚，以意调之，间者并行，甚为独行，先大小便不利，而后生他病刺王公布衣岐伯曰：膏粱藿菽之味，何可同也？气滑则出疾，气涩则出迟，气悍则针小而入浅，气涩则针大而入深，深则欲留，浅则欲疾。以此观之，刺布衣者，深而留之；刺大人者，微以徐之。此皆因其气之剽悍滑利也。

　　寒痹内热，刺布衣以火淬之，刺大人以药熨之。

　　刺常人黑白肥瘦岐伯曰：年质壮大，血气充盈，肤革坚固，因加以邪，刺此者，深而留之。此肥人也，广肩，腋项肉浓，皮黑色，唇临临然，其血黑以浊，其气涩以迟。其为人也，贪于取与，刺此者，深而留之，多益其数也。瘦人皮薄色白，肉廉廉然，薄唇轻言，其血清气滑，易脱于气，易损于血，刺此者，浅而疾之。

　　刺肥人者以秋冬之齐，刺瘦人者以春夏之齐。

　　刺 壮 士岐伯曰：壮士真骨，坚肉缓节，此人重则气涩血浊，刺此者，深而留之，多益其数；劲则气滑血清，刺此者，浅而疾之。

　　刺 婴 儿岐伯曰：婴儿者，其肉脆，血少气弱，刺此者，以毫针浅刺而疾发针，日再刺可也。

　　人身左右上下虚实不同刺岐伯曰：天不足西北，故西北方阴也，而人右耳目不如左明也。地不满东南，故东南方阳也，而人左手足不如右强也。东方阳也，阳者其精并于上，并于上，则上明而下虚，故使耳目聪明，而手足不便也。西方阴也，阴者其精并于下，并于下，则下盛而上虚，故使耳目不聪明，而手足便也。故俱感于邪，其在上则右甚，在下则左甚，此天地阴阳所不能全也，故邪居之。盖天有精，地有形，天有八纪，地有五里，故能为万物之父母。清阳上天，浊阴归地，以养足，中傍人事以养五脏。天气通于肺，地气通于嗌，风气通于肝，雷气通于心，谷气通于脾，雨气通于肾。六经为川，肠胃为海，九窍为水注之气。以天地为之阴阳，阳之汗，以天地之雨名之；阳之气，以天地之疾风名之。暴气象雷，逆气象阳，故治不法天之纪，不用地之理，则灾害至矣。故邪风之至，疾如风雨，故善治者，治皮毛，其次治肌肤，其次治筋脉，其次治六腑，其次治五脏。治五脏者，半死半生也。故天之邪气感，则害人五脏；水谷之寒热感，则害人引阴，以右治左，以左治右，以我知彼，以表知里，以观过与不及之理，见微得过，用之不殆。

　　卷一

　　难经

　　一难曰：十二经皆有动脉。独取寸口，以决五脏六腑死生吉凶之法，何谓也？十二经皆有动脉者，如手太阴脉动：中府、云门、天府、侠白；手阳明脉动：合谷、阳溪；手少阴脉动：极泉；手太阳脉动：天窗；手厥阴脉动：劳宫；手少阳脉动：禾 ；足太阴脉动：箕门、冲门；足阳明脉动：冲阳、大迎、人迎、气冲；足少阴脉动：太溪、阴谷；足太阳脉动：委中；足厥阴脉动：太冲、五里、阴廉；足少阳脉动：下关、听会之类也。

　　谓之经者，以荣卫之流行经常不息者而言；谓之脉者，以血理之分袤行体者而言也。故经者径也，脉者陌也。越人之意，盖谓凡此十二经，经皆有动脉，如上文所云者，今置不取，乃独取寸口以决脏腑死生吉凶何耶？然，寸口者，脉之大会，手太阴之脉动也（然者答词，余仿此）。

