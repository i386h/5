<!-- { "loadSidebar": true } -->
　　大肠作泻运多移，大肠脾土病即除，次取天门入虎口，揉脐龟尾七百奇。肚痛多因寒气攻，多推三关运横纹，脐中可揉数十下，天门虎口法皆同。一去火眼推三关，一百二十数相连，六腑退之四百下，再推肾水四百完，兼取天河五百遍，终补脾土一百全。口传笔记推摩诀，付与人间用意参。

　　卷十

　　观形察色法

　　凡看小儿病，先观形色，切脉次之。盖面部气色，总见五位色青者，惊积不散，欲发风候；五位色红者，痰积壅盛，惊悸不宁；五位色黄者，食积 伤，疳候痞癖；五位色白者，肺气不实，滑泄吐利；五位色黑者，脏腑欲绝，为疾危。面青眼青肝之病，面赤心之病，面黄脾之病，面白肺之病，面黑肾之病。先别五脏，各有所主，次探表里虚实病之由。肝病主风，实则目直大叫，项急烦闷；虚则切牙呵欠，气热则外生，气温则内生。心病主惊，实则叫哭，发热饮水而搐，手足动摇；虚则困卧，惊悸不安。脾病主困，实则困睡，身热不思乳食；虚则吐泻生风。肺病主喘，实则喘乱喘促，有饮水者，不饮水者；虚则哽气长，出气短，喘息。肾病主虚无实，目无精光，畏明，体骨重，痘疹黑陷。以上之症，更当别其虚实症候，假如肺病，又见肝症，切牙多呵欠者易治，肝虚不能胜肺故也。若目直大叫哭，项急烦闷难治。盖肺久病则虚冷，肝强实而胜肺也。视病之虚实，虚则补其母，实则泻其子也

　　卷十　观形察色法

　　论色歌

　　眼内赤者心实热，淡红色者虚之说，青者肝热浅淡虚，黄者脾热无他说，白面混者肺热侵，目无精光肾虚诀。

　　儿子人中青，多因果子生，色若人中紫，果食积为痞。人中现黄色，宿乳蓄胃成。龙角青筋起，皆因四足惊。若然虎角黑，水扑是其形。赤色印堂上，其惊必是人。眉间赤黑紫，急救莫沉吟。红赤眉毛下，分明死不生。

　　卷十　观形察色法

　　认筋法歌

　　囟门八字甚非常，筋透三关命必亡，初关乍入或进退，次部相侵亦何妨。

　　赤筋只是因膈食，筋青端被水风伤，筋连大指是阴症，筋若生花定不祥（此有祸祟之筋）。

　　筋带悬针主吐泻，筋纹关外命难当，四肢痰染腹膨胀，吐乳却因乳食伤。鱼口鸦声并气急，犬吠人 自惊张，诸风惊症宜推早，如若延迟命必亡，神仙留下真奇法，后学能通第一强。

　　凡看鼻梁上筋，直插天心一世惊。

　　初生时，一关有白，谨防三朝。二关有白，谨防五日之内。三关有白，谨防一年之外。

　　凡筋在坎上者即死，坎下者三年。又有四季本色之筋，虽有无害。

　　青者是风，白者是水，红者是热，赤者乳食所伤。

　　凡慢惊将危，不能言，先灸三阴交，二泥丸，三颊车，四少商，五少海穴，看病势大小，或三壮、五壮、一壮、至七七壮、辨男女右左，十有十活。如急惊、天吊惊，掐手上青筋，脐上下，掐两耳，又掐总心穴。

　　内吊惊，掐天心穴。

　　慢惊不省人事，亦掐总心穴。

　　急惊如死，掐两手筋。

　　眼闭，瞳子 泻。

　　牙关紧，颊车泻。

　　口眼俱闭，迎香泻。

　　以上数法，乃以手代针之神术也。亦分补泻。

　　卷十

　　面部五位歌

　　面上之症额为心，鼻为脾土是其真，左腮为肝右为肺，承浆属肾居下唇。

　　面部五位图　

　　卷十

　　命门部位歌

　　中庭与天庭，司空及印堂，额角方广处，有病定存亡。青黑惊风恶，体和润泽光，不可陷兼损，唇黑最难当。青甚须忧急，昏暗亦堪伤，此是命门地，医师妙较量。

　　面眼青肝病，赤心，黄脾，白肺，黑肾病也。

　　卷十

　　阳掌图各穴手法仙诀

　　一、掐心经，二掐劳宫，推上三关，发热出汗用之。如汗不来，再将二扇门揉之，掐之，手心微汗出，乃止。

　　一、掐脾土，曲指左转为补，直推之为泻，饮食不进，人瘦弱，肚起青筋，面黄，四肢一、掐大肠，倒推入虎口，止水泻痢疾，肚膨胀用之。红痢补肾水，白多推三关。

　　一、掐肺经，二掐离宫起至干宫止，当中轻，两头重，咳嗽化痰，昏迷呕吐用之。

　　一、掐肾经，二掐小横纹，退六腑，治大便不通，小便赤色涩滞，肚作膨胀，气急，人事昏迷，粪黄者，退凉用之。

　　一、推四横纹，和上下之气血，人事瘦弱，奶乳不思，手足常掣，头偏左右，肠胃湿热，眼目翻白者用之。

　　一、掐总筋，过天河水，能清心经，口内生疮，遍身潮热，夜间啼哭，四肢常掣，去三焦六腑五心潮热病。

　　一、运水入土，因水盛土枯，五谷不化用之。运土入水，脾土太旺，水火不能即济用之。如儿眼红能食，则是火燥土也。宜运水入土，土润而火自克矣。若口干，眼翻白，小便赤涩，则是土盛水枯，运土入水，以使之平也。

　　一、掐小天心，天吊惊风，眼翻白偏左右，及肾水不通，用之。

　　一、分阴阳，止泄泻痢疾，遍身寒热往来，肚膨呕逆用之。

　　一、运八卦，除胸肚膨闷，呕逆气吼噫，饮食不进用之。

　　一、运五经，动五脏之气，肚胀，上下气血不和，四肢掣，寒热往来，去风除腹响。

　　一、揉板门，除气促气攻，气吼气痛，呕胀用之。

　　一、揉劳宫，动心中之火热，发汗用之，不可轻动。

　　一、推横门向板门，止呕吐；板门推向横门，止泻。如喉中响，大指掐之。

　　一、总位者，诸经之祖，诸症掐效。嗽甚，掐中指一节。痰多，掐手背一节。手指甲筋之余，掐内止吐，掐外止泻。

　　卷十

　　阴掌图各穴手法仙诀

　　男子左手正面之图　自掌至天河穴为上，自天河穴至指头为下。

　　男子左手背面之图　一、掐两扇门，发脏腑之汗，两手掐揉，平中指为界，壮热汗多者，揉之即止。又治急惊，口眼歪斜，左向右重，右向左重。

　　一、掐二人上马，能补肾，清神顺气，苏醒沉 ，性温和。

　　一、掐外劳宫，和脏腑之热气，遍身潮热，肚起青筋揉之效。

　　一、掐一窝风，治肚疼，唇白眼白一哭一死者，除风去热。

　　一、掐五指节，伤风被水吓，四肢常掣，面带青色用之。

　　一、掐精宁穴，气吼痰喘，干呕痞积用之。

　　一、掐威灵穴，治急惊暴死。掐此处有声可治，无声难治。

　　一、掐阳池，止头痛，清补肾水，大小便闭塞，或赤黄，眼翻白，又能发汗。

　　一、推外关，间使穴，能止转筋吐泻。外八卦，通一身之气血，开脏腑之秘结，穴络平和而荡荡也。

　　女子右手正面之图　女子右手背面之图　

　　卷十

　　小儿

　　（针用毫针，艾炷如小麦，或雀粪大）

　　《宝鉴》曰：急慢惊风，灸前项。若不愈，灸攒竹，人中各三壮。

　　或谓急惊属肝，慢惊属脾，《宝鉴》不分。灸前顶，攒竹二穴，俱太阳、督脉，未详其小儿慢惊风，灸尺泽各七壮。初生小儿，脐风撮口，灸然谷三壮，或针三分，不见血，立效。小儿癫痫、 瘕、脊强互相引，灸长强三十壮。小儿癫痫惊风，目眩，灸神庭一穴七壮。小儿风痫，先屈手指如数物，乃发也，灸鼻柱直发际宛宛中三壮。小儿惊痫，先惊怖啼叫乃发，灸后顶上旋毛中三壮，两耳后青丝脉。小儿癖气久不消，灸章门各七壮，脐后脊中灸二七壮。小儿胁下满，泻痢体重，四肢不收， 癖积聚，腹痛不嗜食， 疟寒热，又治腹胀引背，食饮多，渐渐黄瘦，灸十一椎下两旁，相去各一寸五分，七壮。小儿黄胆，灸三壮。小儿疳瘦脱肛，体瘦渴饮，形容瘦瘁，诸方不瘥，灸尾闾骨上三寸陷中三壮，兼三伏内，用杨汤水浴之，正午时灸。自灸之后，用帛子拭，见有疳虫随汗出，此法神效。小儿身羸瘦，贲豚腹胀，四肢懈惰，肩背不举，灸章门。小儿吐乳汁，灸中庭一壮。小儿脱肛泻血，秋深不效，灸龟尾一壮。脱肛，灸脐中三壮；《千金》云：随年壮。脱肛久不瘥及风痫中风，角弓反张，多哭，语言不择，发无时节，甚则吐涎沫，灸百会七壮。

　　卷十　小儿

　　戒逆针灸

　　（无病而先针灸曰逆）

　　小儿新生，无病不可逆针灸之，如逆针灸，则忍痛动其五脏，因善成痫。河洛关中，土地多寒，儿喜成 ，其生儿三日，多逆灸以防之。吴蜀地温，无此疾也。古方既传之，今人不分南北灸之，多害小儿也。所以田舍小儿，任其自然，得无横夭也。

　　卷十

　　初生调护

　　怀娠怀娠之后，必须饮食有常，起居自若，使神全气和，则胎常安，生子必伟。最忌食热毒等物，庶生儿免有脐突疮痈。

　　初诞婴儿在胎，必借胎液以滋养之。初离母体，口有液毒，啼声未出，急用软绵裹大人指，拭儿口中恶汁，得免痘疮之患。或有时气侵染，只出肤疮，易为调理。

　　回气（俗谓草迷）

　　初生气欲绝，不能啼者，必是难产。或冒寒所致，急以绵絮包裹抱怀中，未可断脐，且将胞衣置炭火炉中烧之，仍作大纸捻，蘸清油点着于脐带上，往来遍燎之。盖脐带得火气，由脐入腹，更以热醋汤洗脐带，须臾气回，啼声如常，方可浴洗毕，断脐带。

　　便结小儿初生，大小便不通，腹胀欲绝者，急令大人以温水漱了口，吸咂儿前后心，并脐下手足心，共七处，每处咂三五次，每次要漱口，以红赤为度，须臾自通。

　　浴儿浴儿用猪胆一枚，投汤中，免生疮疥。浴时看汤冷热，无令儿惊而成疾也。

　　断脐断脐不可用刀剪，须隔单衣咬断，后将暖气呵七遍，缠结所留脐带，令至儿足附上，当留六寸，长则伤肌，短则中寒，令儿肚中不调，或成内吊。若先断后浴，恐水入脐中，令儿腹痛。断讫，连脐带中多有虫者，宜急剔去，不然，虫自入腹成疾。断脐之后，宜用热艾浓裹，包用白绵。若浴儿将水入脐中，或尿在裙包之内，湿气伤脐；或解脱裙包，为风冷邪气所侵，皆令儿脐肿，多啼不乳，即成脐风。

　　脐风儿初生六七日，患脐风，百无一活。用青绢包大人指，蘸温水于儿上下牙根上，将如粟米大红泡子，拭破即愈。

　　剃头小儿月满剃头，须就温暖避风处。剃后以杏仁三枚，去皮尖研碎，入薄荷三叶同研，却入生麻油三四滴，腻粉拌和头上拭，以避风伤，免生疮疥热毒。

　　护养小儿脾胃嫩弱，父母或以口物饲之，不能克化，必致成疾。小儿于天气和暖，宜抱出日中嬉戏，频见风日，则血凝、气刚、肉坚，可耐风寒，不致疾病。

　　抱小儿勿泣，恐泪入儿眼，令眼枯。

