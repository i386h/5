<!-- { "loadSidebar": true } -->
　　小儿夜啼，用灯心烧灰，涂乳上与吃，即止。

　　小儿腹胀，用韭菜根捣汁和猪脂煎服。

　　小儿头疮，用生芝麻口中嚼烂，涂之，切忌不可搽药。

　　小儿患秋痢，与枣食之良，或与柿饼子食。

　　小儿宜以菊花为枕，则清头目。

　　小儿入夏，令缝囊盛杏仁七个去皮尖，佩之，闻雷声不俱。

　　小儿一期之内，衣服宜以故帛、故绵为之。用新太暖，令肌内缓弱，蒸热成病。不可裹足复顶，致阳气不出，多发热。

　　小儿不宜食肉太早，伤及脾胃，免致虫积、疳积，鸡肉能生蛔虫，宜忌之，非三岁以上忍三分寒，吃七分饱，多揉肚，少洗澡。

　　小儿不可令就瓢及瓶饮水，语言多讷。

　　小儿勿

　　卷十

　　面色图歌

　　额印堂、山根额红大热燥，青色有肝风，印堂青色见，人惊火则红，山根青隐隐，惊遭是两重，若还斯处赤，泻燥定相攻。

　　年寿年上微黄为正色，若平更陷夭难禁，急因痢疾黑危候，霍乱吐泻黄色深。

　　鼻准、人中鼻准微黄赤白平，深黄燥黑死难生，人中短缩吐因痢，唇反黑候蛔必倾。

　　正口正口常红号曰平，燥干脾热积黄生，白主失血黑绕口，青黑惊风尽死形。

　　承浆、两眉承浆青色食时惊，黄多吐逆痢红形，烦躁夜啼青色吉，久病眉红死症真。

　　两眼白睛赤色有肝风，若是黄时有积攻，或见黑睛黄色现，伤寒病症此其踪。

　　风池、气池、两颐风气二池黄吐逆，躁烦啼叫色鲜红，更有两颐胚样赤，肺家客热此非空。

　　两太阳太阳青色惊方始，红色赤淋萌孽起，要知死症是何如，青色从兹生入耳。

　　两脸两脸黄为痰实咽，青色客忤红风热，伤寒赤色红主淋，二色请详分两颊。

　　两颐金匮、风门吐虫青色滞颐黄，一色颐间两自详，风门黑疝青惊水，纹青金匮主惊狂。

　　辨小儿五色受病症面黄青者，痛也。色红者，热也。色黄者，脾气弱也。色白者，寒也。色黑者，肾气败哭者，病在肝也。汗者主心，笑者主脾而多痰；啼者主肺有风，睡者主肾有亏。

　　卷十

　　察色验病生死诀

　　面上紫，心气绝，五日死。面赤目陷，肝气绝，三日死。面黄，四肢重，脾气绝，九日死。面白，鼻入奇论，肺气绝，三日死。胸如黄熟豆，骨气绝，一日死。面黑耳黄，呻吟，肾气绝，四日死。口张唇青，毛枯，肺绝，五日死。大凡病儿足跗肿，身重，大小便不禁，目无转睛，皆死。若病将愈者，面黄目黄，有生意。

　　痢疾眉头皱，惊风面颊红，渴来唇带赤，吐泻面浮黄。

　　热甚眼朦胧，青色是惊风，白色是泄泻，伤寒色紫红。

　　汤氏歌山根若见脉横青，此病明知两度惊，赤黑因疲时吐泻，色红啼夜不曾停。

　　青脉生于左太阳，须惊一度见推详，赤是伤寒微燥热，黑青知是乳多伤。

　　右边赤脉不须多，有则频惊怎奈何？红赤为风抽眼目，黑沉三日见阎罗。

　　指甲青兼黑暗多，唇青恶逆病将瘥，忽将鸦声心气急，此病端的命难过。

　　蛔虫退场门有三般，口鼻中来大不堪，如或白虫兼黑色，此病端的命难延。

　　四肢疮痛不为祥，下气冲心兼滑肠，气喘汗流身不热，手拿胸膈定遭殃。

　　卷十

　　内八段锦

　　红净为安不用惊，若逢红黑便难宁，更加红乱青尤甚，取下风痰病立轻。

　　赤色微轻是外惊，若如米粒势难轻，红散多因乘怒乱，更加搐搦实难平。

　　小儿初诞月腹病，两眉颦号作盘肠，泣时啼哭又呻吟，急宜施法行功作。

　　小儿初诞日，肌体瘦 羸，秃发毛稀少，元因是鬼胎。

　　卷十

　　外八段锦

　　先望孩儿眼色青，次看背上冷如冰，阳男搐左无防事，搐右令人甚可惊。

　　女搐右边犹可治，若逢搐左疾非轻，歪邪口眼终无害，纵有仙丹也莫平。

　　囟门肿起定为风，此候应知是必凶，忽陷成坑如盏足，未过七日命须终。

　　鼻门青燥渴难禁，面黑唇青命莫存，肚大青筋俱恶候，更兼腹肚有青纹。

　　忽见眉间紫带青，看来立便见风生，青红碎杂风将起，必见疳 膈气形。

　　乱纹交错紫兼青，急急求医免命倾，盛紫再加身体热，须知脏腑恶风生。

　　紫少红多六畜惊，紫红相等即疳成，紫黑有红如米粒，伤风夹食症堪评。

　　紫散风传脾脏间，紫青口渴是风痫，紫隐深沉难疗治，风痰祛散命须还。

　　黑轻可治死还生，红赤浮寒痰积停，赤青皮受风邪症，青黑脾风作慢惊。

　　红赤连兮风热轻，必然乳母不相应，两手忽然无脉见，定知冲恶犯神灵。

　　卷十

　　入门歌

　　五指梢头冷，惊来不可安，若逢中指热，必定见伤寒。中指独自冷，麻痘症相传，女右男分左，分明仔细看。

　　儿心热跳是着唬，热而不跳伤风说，凉而翻眼是水惊，此是入门探候诀。

　　卷十

　　三关

　　三关图　风关易治，气关难治，命关死候。

　　左手应心肝，右手应脾肺，男主左女主右三关者，手食指三节也。初节为风关，寅位；二节为气关，卯位；三节为命关，辰位。

　　夫小儿初生，五脏血气未定，呼吸至数太过，必辨虎口色脉，方可察病之的要，男以左手验之，女以右手验之。盖取左手属阳，男以阳为主；右手属阴，女以阴为主。然男女一身，均具此阴阳，左右两手，亦须参看，左手之纹应心、肝，右手之纹应脾、肺，于此消息，又得变通之意。

　　初交病纹出虎口，或在初关，多是红色，传至中关，色赤而紫，看病又传过其色紫青，病热深重；其色青黑，青而纹乱者，病势益重，若见纯黑，危恶不治。凡在初关易治，过中关难治，直透三关不治。古人所谓，初得风关病犹可，传入气命定难陈，是也。

　　色红者风热轻，亦者风热盛，紫者惊热，青者惊积。青赤相半，惊积风热俱有，主急惊风。青而淡紫，伸缩来去，主慢惊风。紫丝青丝或黑丝，隐隐相杂，似出不出，主慢惊风。

　　若四足惊，三关必青。水惊，三关必黑。人惊，三关必赤。雷惊必黄。或青或红，有纹如线，一直者，是乳食伤脾及发热惊。左右一样者，是惊与积齐发。有三叉或散，是肺生风痰。

　　或似 声，有青，是伤寒及嗽。如红火是泻，有黑相兼，加渴不虚，虎口脉纹乱，乃气不和也。盖脉纹见有五色，黄、红、紫、青、黑、黄红有色无形，即安宁脉也。有形即病脉，由其病盛，色脉加变，黄盛作红，红盛作紫，紫盛作青，青盛作黑，至纯黑则难治，又当辨其形如：流珠──。 只一点红色。主膈热，三焦不和，饮食所伤，欲吐泻，肠鸣自利，烦躁啼哭。宜消食，补脾胃。

　　环珠──○ 较流珠差大。主脾虚停食，胸腹胀满，烦渴发热。宜健脾胃，消食调气。

　　流珠、环珠图　长珠──图　 一头大，一头尖。主脾伤饮食，积滞腹痛，寒热不食。宜消食健胃。

　　来蛇──图　 下头粗大。主脾胃湿热，中脘不利，干呕不食，是疳邪内作。宜克食，健补脾胃。

　　长珠、来蛇图　去蛇──图　 上头粗大。主脾虚冷积，吐泻烦渴，气短神困，多睡不食。宜健脾胃，消积，先止吐泻。

　　弓反里弯向中指──HT 主感寒热邪气，头目皆重，心神惊悸，倦怠，四肢稍冷，小便赤色，咳嗽吐逆。宜发汗逐惊，退心火，推脾摩肺。

　　去蛇、弓反里弯向中指图　弓反外弯向大指──HT 主痰热，心神恍惚作热，夹惊夹食，风痫。凡纹向内者吉，向外者凶。

　　枪形──| 主风热，发痰作搐。

　　弓反外弯向大指、枪形图　针形──│ 主心肝热极生风，惊悸顿闷，困倦不食，痰盛发搐。又曰：悬针，主泻鱼骨形──图　 主惊痰发热，甚则痰盛发搐，或不食，乃肝盛克脾，宜逐惊。或吐痰下痰，再补脾制脾。

　　针形、鱼骨形图　鱼刺──图　 初关主惊，气关主疳，命关主虚，难治。

　　水字形─图　 主惊风食积，烦躁顿闷少食，夜啼，痰盛，口噤搐搦，此脾虚积滞，木克土也。又曰：水字，肺疾也，谓惊风入肺也。

　　鱼刺、水字形图　乙字──HT 初关主肝惊，二关主急惊，三关主慢惊脾风。

　　曲虫──图　 肝病甚也。

　　乙字、曲虫图　如环──图　肾有毒也。

　　曲向里──HT 主气疳。

　　曲向外──HT 主风疳。

　　斜向右──＼ 主伤寒。

　　斜向左──/ 主伤风。

　　勾脉── 主伤寒。

　　如环、曲向外图　长虫──图　 主伤冷。

　　虬文──图　 心虫动也。

　　长虫、虬文图　透关射指──HT 向里为射指。主惊风，痰热聚于胸膈，乃脾肺损伤，痰邪乘聚。宜清脾肺，化痰涎。

　　透关射甲──HT 向外为射甲。主惊风恶症，受惊传于经络。风热发生，十死一透关射指、透关射甲图　青白紫筋，上无名指三关难治，上中指三关易治。

　　卷十　三关

　　要诀

　　三关出汗行经络，发汗行气此为先，倒推大肠到虎口，止泻止痢断根源。脾土曲补直为推，饮食不进此为魁，疟痢疲羸并水泻，心胸痞痛也能祛。掐肺一节与离经，推离 干中间轻，冒风咳嗽并吐逆，此经神效抵千金。肾水一纹是后溪，推下为补上清之，小便秘涩清之妙，肾虚便补为经奇。六筋专治脾肺热，遍身湿热大便结，人事昏沉总可推，去病浑如汤泼雪。总筋天河水除热，口中热气并拉舌，心经积热火眼攻，推之方知真妙诀，四横纹和上下气，吼气腹疼皆可止。五经纹动脏腑气，八卦开胸化痰最，阴阳能除寒与热，二便不通并水泻。人事昏沉痢疾攻，救人要诀须当竭，天门虎口揉斗肘，生血顺气皆妙手。一掐五指爪节时，有风被吓宜须究，小天心能生肾水，肾水虚少须用意。板门专治气促攻，扇门发热汗宣通，一窝风能除肚痛，阳池专一止头疼，精宁穴能治气吼，小肠诸病快如风。

　　卷十　三关

　　手诀

　　三关 凡做此法，先掐心经，点劳宫，男推上三关，退寒加暖，属热；女反此，退下六腑 凡做此法，先掐心经，点劳宫。男退下六腑，退热加凉，属凉；女反此，推上为手法治病诀水底捞月最为良，止热清心此是强，飞经走气能通气，赤凤摇头助气长。黄蜂出洞最为热，阴症白痢并水泻，发汗不出后用之，顿教孔窍皆通泄。

　　按弦走搓摩，动气化痰多，二龙戏珠法，温和可用他。凤凰单展翅，虚浮热能除，猿猴摘果势，化痰能动气。

