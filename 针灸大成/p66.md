<!-- { "loadSidebar": true } -->
　　第十三、脐风惊：因产下剪脐，入风毒于脐内，口吐白沫，四肢掣动，手拈拳，眼偏左右，此症三朝一七便发，两眼角起黄丹，夜啼，口内喉演有白泡，针挑破出血，即愈。推三关、肺经各十一， 囟门、绕脐各四壮，喉下、心中各一壮。

　　第十四、弯弓惊：因饮食或冷或热，伤于脾胃，冷痰壅于肺经，四肢向后仰，哭声不出。推三关、补肾水、运八卦各一百，赤凤摇头、推四横纹、分阴阳各二十，推脾土二百。脚往后伸、 膝上下四壮，青筋缝上七壮，喉下二壮；手往后挽，将内关掐之。

　　第十五、天吊惊：因母在风处乳食所伤，风痰络于胃口，头望后仰，脚往后伸，手望后撑，肺经有热。推三关、补肾水各五十，推脾土、分阴阳各一百，推肺经二百，飞经走气一十， 总筋、鞋带、喉下各一壮，绕脐四壮，大陵穴掐一下，总穴掐三下；若眼翻不下，囟门四壮，两眉二壮，耳珠下掐之。又总心穴往下掐抠之，仍用雨伞一柄撑起，将鹅一只，吊在伞下，扎鹅嘴，取涎水与儿吃之，便好。

　　第十六、内吊惊：因当风而卧，风雨而眠，风痰太盛，哭声不止，遍身战动，脸青黄，眼向前内掣，脾经受病，其心不下是也。推三关、肾水各五十，推肺经、脾土、分阴阳各一百，运土入水二百，按弦搓摩五十，用竹沥小儿吞之；手缩，用细茶、飞盐各二钱，研为末，皂角末五分，黄蜡二钱，酒醋各半小钟，铫内化成饼，贴心窝，一时去药筋倒，用胶枣三枚，杏仁三十个，银磨水为饼，贴手足心即安。

　　第十七、胎惊：因母得孕，食荤毒，受劳郁，儿落地，或软或硬，口不开，如哑形，即是在母腹中，中胎毒也。推三关三十，分阴阳一百，退六腑五十，飞经走气、运五经、天门入虎口、揉斗肘各二十，掐五指头。不醒， 绕脐四壮；若醒，口不开，用母乳将儿后心窝揉之；若肚起青筋， 青筋缝上七壮，喉下三壮。

　　第十八、月家惊：因母当风而卧，或因多眠，或儿月内受风，痰壅心口，落地眼红撮口，手掐拳，头偏左右，哭不出声，肚起青筋，半月即发，肚腹气急，母食煎炒过多所致。推三关、肺经各一百，运八卦、推四横纹各五十，双龙摆尾二十，掐中指头、劳宫、板门。若不效， 青筋缝上、胸前各七壮，绕脐四壮，百劳穴二壮，即安。

　　第十九、盘肠惊：因乳食生冷荤物，伤于脏腑，肚腹冷痛，乳食不进，人瘦软弱，肚起青筋，眼黄手软，六腑有寒。推三关、脾土、大肠、肺、肾经各一百，运土入水五十，揉脐第二十、锁心惊：因食生冷过度，耗伤荣卫，鼻如鲜血，口红眼白，四肢软弱，好食生冷，皆因火盛。推三关二十，清心经三百，退六腑，分阴阳、清肾水各一百，运八卦、水底捞月、飞经走气各五十，即安。

　　第二十一、鹰爪惊：因乳食受惊，夜眠受吓，两手乱抓，拈拳不开，仰上啼号，身寒战，手爪望下来，口望上来，是肺经有热，心经有风。推三关二十，清天河水二百，推肺经、清肾水各一百，打马过河、二龙戏珠各一十，天门入虎口，揉斗肘，将手足二弯掐之， 顶心、手心各一壮，太阳、心演、眉心俱 ，将潮粉围脐一周，大敦穴揉或火 。

　　第二十二、呕逆惊：因夜睡多寒，多食生冷，胃寒腹胀，四肢冷，肚疼响，眼翻白，吐乳呕逆。推三关、肺经各一百，推四横纹五十，凤凰展翅一十，心窝、中脘，各 七壮。

　　第二十三、撒手惊：因乳食不和，冷热不均，有伤脏腹，先寒后热，足一掣一跳，切牙，眼翻白，两手一撒一死是也。推三关、脾土各一百，运土入水、运八卦、赤凤摇头各五十，将两手相合，横纹侧掐之。若不醒，大指头掐之，上下气闭，二扇门、人中穴掐之；鼻气不进不出，吼气寒热，承山穴掐之；若泻，随症治之，先掐承山、眉心，后 总筋、两手背第二十四、担手惊：因湿气多眠，或食毒物，乃伤脾土，眼黄口黑，人事昏迷，掐不知痛，双手往后一担而死是也。于太阴，太阳掐之，推三关、脾土、肺经、分阴阳各一百，黄蜂入洞一十，飞经走气、天门入虎口，揉斗肘各二十， 眉心、囟门各四壮，心窝七壮，曲第二十五、看地惊：因乳食受惊，或夜眠受吓，或饮食冷热，两眼看地，一惊便死，口歪，手拈拳，头垂不起是也。推三关三十，天河水二百，赤凤摇头一十，推脾土八下，按弦搓摩， 绕脐、囟门各四壮，喉下二壮，用皂角烧灰为末，入童便及尿碱，用火焙干，将囟第二十六、丫凳惊：两手如丫凳坐样。推三关一百，二扇门、飞经走气各一十，分阴阳、运八卦各五十， 曲池、虎口各四壮，若子时起可救，只宜温拭之， 大口纹，即安。

　　第二十七、坐地惊：如坐地样。推三关、揉委中、揉脐、鞋带各一百，二扇门一十，用桃皮、生姜、飞盐、香油、散韶粉和拭，即安，两膝、两关，、龟尾、用火 之。

　　第二十八、软脚惊：软脚向后乱舞。揉脐， 螺蛳骨上侧缝各二壮，绕脐四壮，喉下三第二十九、直手惊：双手一撤便死，直手垂下。先推眉心，用火 四壮，推三关，运曲池各五十，揉一窝风一百，后 总筋、手背上各四壮。

　　第三十、迷魂惊：昏沉不知人事，不识四方。推三关、运八卦、推肺经、清天河水各一百，补脾土五百，凤凰展翅一十，掐天心、眉心、人中、颊车，后 心演、总筋，鞋带各一第三十一、两手惊：两手丫向前。先将两手掐之，后 心演、总筋、囟门即愈。

　　第三十二、肚痛惊：哭声不止，手抱腹，身展转。推三关、补脾土、二扇门、黄蜂入洞、推大肠经、揉脐、揉龟尾各一百，次月便发，肚腹气急，脐中烧一炷香，即愈；不愈，绕

　　卷十

　　补遗

　　孩儿惊：手足缩住，先笑后哭，眼光、筋红白难治，紫黄不妨。于太阴太阳穴掐之，用黄麻一束，烧灰，吹鼻中；不醒，中指掐之。

　　脐风惊：将太阴、太阳掐之，太阳日起而红，酽醋一钟，韶粉炼之，红脉各处治之。

　　太阴日起而红，将龟尾骨 之，天心穴一壮，吐则横门掐之，泻则中指掐之。初一为太阳日，初二为太阴日，余仿此。用黄麻烧灰，吹鼻中，掐中指。

　　水惊：眼翻白睛，眼角起黄丹者。将韶粉飞盐，清油煎干，五心揉之，眼角、天心、太阳、太阴、掐抠三五次，即愈。

　　肚胀惊：夜啼，肚上起青筋，肚胀如膨。将生姜、韶粉、桃皮、飞盐、和同拭眉梁心，眉心、太阳、囟门各四壮，喉下一壮，心中三壮，绕脐四壮。

　　凡看惊，掐筋之法，看在何穴，先将主病穴，起手掐三遍，后将诸穴，俱做三遍，掐揉之，每日掐三四次，其病即退。

　　卷十　补遗

　　诸穴治法

　　中指头一节内纹掐之，止泻，掐二次就揉。

　　阳溪穴，往下推拂，治儿泻，女反之。

　　大陵穴后五分，为总心穴，治天吊惊，往下掐抠；看地惊往上掐抠。女子同。

　　板门穴，往外推之，退热，除百病；往内推之，治四肢掣跳。用医之手大拇指，名曰：龙入虎口。用手拈小儿小指，名曰：苍龙摆尾。

　　惊，揉大脚趾，掐中脚趾爪甲少许。

　　卷十　补遗

　　病症死生歌

　　手足皆符脾胃气，眼精却与肾通神，两耳均匀牵得匀，要知上下理分明。孩儿立醒方无事，中指将来掌内寻，悠悠青气人依旧，口关眼光命难当。口眼歪斜人易救，四肢无应不须忙，天心一点掣膀胱，膀胱气馁痛难当。丹田斯若绝肾气，闭涩其童命不长，天河水遍清水好，眼下休交黑白冲。掌内如寒难救兆，四肢麻冷定人亡。阴硬气冷决昏沉，紫上筋纹指上寻，阴硬气粗或大小，眼黄指冷要调停。肾经肝胆肾相连，寒暑交加作楚煎，脐轮上下全凭火，眼翻手掣霎时安。口中气出热难当，吓得旁人叹可伤，筋过横纹人易救，若居坎离定人亡。吐泻皆因筋上转，横门四板火来提，天心穴上分高下，再把螺蛳骨上煨。鼻连肺经不知多，惊死孩儿脸上过，火盛伤经心上刺，牙黄口白命门 。口嗌心拽并气喘，故知死兆采人缘，鼻水口黑筋无脉，命在南柯大梦边。

　　卷十　补遗

　　辨三关

　　凡小儿三关青，四足惊；三关赤，水惊；三关黑，人惊。有此通度三关候脉，是急惊之症，必死。余症可知。

　　风关青如鱼刺易治，是初惊，色黑难治。气关青如鱼刺，主疳劳身热易治，用八宝丹，每服加柴胡黄芩；色黑难治。命关青如鱼刺，主虚风邪附脾，用紫金锭，每服加白术、茯苓风关青黑色如悬针，乃水惊，易治。气关如悬针，主疳，兼肺脏积热，用保命丹，每服加灯心、竹叶。命关有此是死症。

　　风关如水字，主膈上有痰，并虚积停滞，宜下。气关如水字，主惊风入肺，咳嗽面赤，用体前丹。命关如水字，主惊风疳症，极力惊，用芦荟丸。通过三关，黑色不治。

　　风关如乙字，主肝惊风。气关如乙字，主急惊风。命关如乙字，主慢惊脾风。青黑难治风关如曲虫，主疳病积聚。

　　卷十　补遗

　　婴童杂症

　　潮热方：不拘口内生疮，五心烦热，将吴茱萸八分，灯心一束，和水捣烂成一饼，贴在男左女右脚心里，裹住，退药后，推三关十下。

　　一、虚疟：补脾土四百，推三关、运八卦、推肾经、肺经、清天河水各三百。

　　二、食疟：推三关、运八卦各一百，清天河水二百，推脾土三百，肺经四百。

　　三、痰疟：推肺经四百，推三关、运八卦、补脾土、清天河水各二百。

　　四、邪疟：推肺经四百，推三关、六腑各三百，运八卦、补脾土、清天河水各二百，各随症加减，五脏四指，六腑一截二指。

　　五、痢赤白相兼，寒热不调，感成此疾，用姜汁车前草汁，略推三关、退六腑、清天河水，水底捞月，分阴阳。

　　六、禁口痢：运八卦，开胸，阴阳，揉脐为之。推三关，退六腑，大肠经各一百，清天河水四十，推脾土五十，水底捞月一十，凤凰展翅，泻用蒜推。补脾土，用姜推。

　　七、头疼：推三关、分阴阳、补脾土、揉大肠经各一百， 七壮，揉阴池一百；不止，掐阳池。

　　八、肚痛：推三关、分阴阳、推脾土各一百，揉脐五十，腹胀推大肠；不止，掐承山穴九、湿泻不响：退六腑、揉脐及龟尾各二百，分阴阳、推脾土各一百，水底捞月三十。

　　十、冷泻响：推三关二百，分阴阳一百，推脾土五十，黄蜂入洞，揉脐及龟尾各三百，天门入虎口、揉斗肘各三十。

