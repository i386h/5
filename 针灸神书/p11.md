<!-- { "loadSidebar": true } -->
　　这针有千般补泻：手指补泻，提按补泻，左右补泻，阴阳补泻，针头补泻，虚实补泻，呼吸补泻，气上补泻，气下补泻，虚循补泻，实循补泻，虚提补泻，实提补泻，虚按补泻，实按补泻，虚弹补泻，实弹补泻，虚HT 补泻，实HT 补泻，虚捻补泻，实捻补泻，加进补泻，加退补泻，顺摇补泻，横摇补泻，刮战补泻，子母补泻，虚摄补泻，实摄补泻，买气至浮沉补泻，气滑补泻，气涩补泻，气紧补泻，气微补泻，转针补泻，调匀补泻，针自出补泻，四季用艾补泻，午前补泻，午后补泻，立冬补泻，风雨补泻，日晚补泻，子午补泻，腹部盘盘即响法补泻，升阳补泻，升阴补泻，寒热补泻，汗法补泻，吐法补泻，下法补泻，千般补泻，一言难尽，在乎心传口授。一呼一吸，如江河滚滚而来；一按一提，如角弓渐渐而开。一呼脉行三寸，一吸脉行三寸，呼吸定息，脉行六寸，呼吸三五度，荣卫遍周流。正直端的，根据经取验。虽不医人枯骨还魂，针到时刻见效。刺阳明，三进不止；刺阴经，五脏无伤。按摩导引，妙法神机也。

　　卷三·琼瑶神书人部

　　阴荣五十四法

　　春夏致一阴，用针深坑入皮五分，至肾肝之部，致阴气以和阴，浮入皮二分，至心肺之得气引持。

　　卷三·琼瑶神书人部

　　阳卫五十五法

　　秋冬致一阳，用针浅，气以和，阴部得气，推内致阳。当补，从卫取气，得气推纳。当泻，从荣买气，得气引泻。

　　阳不足，阴有余，当先补阳而后泻阴。假令胆不足、肝有余，先补足少阳胆经，然后泻大指出是补，呵是暖；大指入是泻，吸是凉。

　　急提慢按，自然凉泻；慢提急按，自然热补。

　　一飞二进，真气自至；一退三飞，邪气自微。

　　泻，气来实而牢牢实者，泻之；补，气来虚而濡者，补之。

　　疼痛即泻，先吸后呼之；痒麻即补，先呼后吸之。

　　凡补泻，先诊五脏脉，及用刺之穴。

　　卷三·琼瑶神书人部

　　流注提针钢领五十六法

　　未欲行针，先审晦晴，察其病源，论定何经络，已定穴窍分明，五行生克补泻于心。血支血忌，莫犯人神，太乙在宫，切莫施针。寒热醉饱，劳弱风阴。春夏宜暖，秋冬大温。端心正已，如待贵宾。左手按定，右手持针。秋冬三五二四，春夏气候已至。补阳泻阴，泻阳先呼，泻阴吸存。循扪有穴，何病之因，疼痛已愈，随除起针。患者病未，补阴重分。合穴相引，何患厥深。行针之士，当熟在心。先贤贵言，宝之如金，誓若漏言，祖考受刑。

　　卷三·琼瑶神书人部

　　针说五十七法

　　《针微赋》说：下针如龙投大海，起针似猛虎离山。针有劫病之功，药有拔山之力。江河闭塞， 锄开之；气血凝滞，须用砭针刺之。针头如粟米，气出似云烟。

　　《黄帝内经》云：人身有三百四十九道，单穴四十九道，双穴三百一十。

　　《铜人经》云：六百四十四穴，所处不同。识得阴阳，辨得虚实，知其逆顺，是动所生，方可行针。虚则补之，实则泻之，不虚不实，根据经取之。针之毫毛，隐显莫测，下针必在灵验。一呼一吸，如江河滚滚而来；一按一提，似角弓展展而开。针之玄妙，至理难通。上察周天缠度，奋然气引而来，下极黎庶残骸，却邪陶陶而去。针有孔穴，按天地人三才，涌泉与璇玑、百会。把攒五岳，恒衡岱华嵩。人有五脏，心肝脾肺肾。针有五穴，井荥输经合。

　　沟渠闭塞，水在于内，经络不通，气血在中。开渠流水，引气而行。亘古至今，补虚泻实，宜浅宜深。然虽手到处，人心巧巧，名传四海。虽不针枯骨重活，自然有起死回生。

　　览此斯言，神明佑之。

　　卷三·琼瑶神书人部

　　医帅论五十八法

　　夫医针如帅用兵。药有治而针有效，帅有谋而军自嬴。医知药性，帅察军情。治病则先通脉理，行兵则达探先锋。治伤寒有如上阵，治杂病自守其功，入阵则兵随印转，治病药凭引行。行兵则望风而知其胜败，治病则观形而知其吉凶。帅嬴宫中给赏，医胜守家 功。宫中若无轻弓短箭，医习药灸神针；帅领千万兵卒，医治百万民众。倘若伤民疾，医帅岂可安宁?以行兵、用药，医帅不可不精也。

　　卷三·琼瑶神书人部

　　补泻法五十九法

　　夫欲行针，先用观神定志，然后审其俞穴，分明此穴主何病、通何路。既得其穴，先以右手持针重四两，左手按穴重七斤，令穴脉针开，使病患咳嗽一声，随即入针，则徐徐催之。令及分寸，则停针候气，左转动以相天，又吸气右转动以法地，再吸气提之，以相人。所谓针有三才之道也。左转补之，右转泻之，皆以得为应。其气下来，再根据前法刺之。自出针，以指按其穴，无令泻其真气。则吸气入针，呼气出针，不按其穴，令邪气从针窍而泄。

　　大概虚羸劳损痒麻，有补而无泻；伤寒暑湿疼痛，外来之疾，有泻而无补。

　　春夏刺浅，秋冬刺深。

　　此为补泻手指之法度也。

　　卷三·琼瑶神书人部

　　医道偈六十法

　　命星可推终难定，相法虽奇未易通，若欲平生为善士，莫如医道有阴功。

　　卷三·琼瑶神书人部

　　天星十一穴六十一法

　　三里内庭穴，曲池合谷截，委中配承山，下至昆仑彻，环跳与阳陵，通里并列缺。合担用法担，合截用法截。但法用计取，莫与闲人说。三百六十骨，不如十一穴。此法少人知，金锁都开彻，有人若传授，何须用别决，便是神针法，普济群生悦。

　　卷三·琼瑶神书人部

　　经络分所属六十二法

　　三里足阳明胃经，内庭足阳明胃经，曲池手阳明大肠经，合谷手阳明大肠经，委中足太阳膀胱经，承山足太阳膀胱经，昆仑足太阳膀胱经，环跳足少阳胆经，列缺手太阴肺经。

　　足下有病，上取；头上有病，下取；左边有病，右取；右边有病，左取。

　　卷三·琼瑶神书人部

　　治病手法歌六十三法

　　三里二穴(热，脉洪，泻提数次，提刮战二七次，气下三五次，向上摄提数次，不灸。

　　寒，脉微，补，刮搓捻，次推按数次，气上数次，升阳数次，灸七壮)。

　　三里在膝下，三寸两筋间，能针心腹胀，善治胃中寒，肠鸣并积聚，腿肿膝胫酸，劳伤羸瘦损，气蛊病诸般，人过三旬后，针灸眼便宽，左瘫并右痪，风疾两相关，捻穴须举足，得法内庭二穴(热，脉洪，提泻刮战五七次，搜摄数次，深提摄、气下五七次、不灸。寒，脉微，补七次，按刮数次，推按循气上数次，搓捻数次，灸五壮)。

　　内庭二足间，胃脉足阳明，针治四肢厥，喜静恶闻声，瘾疹咽赤痛，数次及牙疼，疟疾不思食，针着便惺惺，谷海停痰盛，宣通气自升。

　　曲池二穴(热，脉洪，提泻刮战五七次，搜摄数次，深提摄、气下五七次，不灸。寒，脉微，补刮推按循，气上数次，搓捻数次，搜摄按刮数次，灸五壮)。

　　曲池曲肘里，曲骨陷中求，善疗肘中病，便风便不收，抛弓开不得，筋缓怎梳头，喉开促为绝，发热更无休，遍身风疙痒，针灸必须瘳。

　　合谷二穴(热，脉洪，提泻五七次，搜刮五七次，循摄提、气上、气下五七次，不灸。

　　寒，脉微，补刮十次，气上五七次，按三次，搓三次，循搜五七次，灸三壮)。

　　合谷在虎口，两指歧骨间，头疼并面热，疟疾热还寒，热病汗不出，目视暗慢慢，齿龋并鼻衄，口噤不能言，针入着深浅，可令人即安。

　　委中二穴(禁灸。热，脉洪，提泻五七次，搜摄循提、气上、气下、出血。寒，脉微，补刮五七次，推按循刮、气上、气下五次，不出血)。

　　委中曲 里，动脉 中央，腰重不能举，沉沉来脊梁，风痹髀枢病，热病不能凉，膝头难屈曲，遗尿不得安。

　　承山二穴(热，脉洪，提泻五七次，搜刮三五次，战提三次，向上摄提数次，不灸。寒，脉微，提补三五次，搜刮三五次，搓三次，捻循提、气上、三壮)。

　　承山在鱼腹， 肠在肉间，善治腰背痛，痔病大便难，香港脚膝下肿，股重颤酸疼，霍乱转筋急，穴中刺便安，起身立不得，饮食更难飧。

　　昆仑二穴(热，脉洪，战提七次，搜刮七次，循摄、气下十次，提搓向下捻，不灸。寒，脉微，补三五次，推按搓五七次，循、气上三五次，停呼三十度，三壮)。

　　昆仑足外踝，后跟歧骨寻， 肿腰尻痛，腿脚及连阴，头疼肩背急，暴喘闷冲心，踏地行不行，举足便呻吟，鼻衄多为患，惊痫螈 深，若要求安乐，须于此穴针。

　　环跳二穴(热，脉洪，提刮十次，按摄战泻十次，升阳、气下五七次，不灸。寒，脉微，搓补数次，按三次，捻三次，升阳、气上三次，七壮)。

　　环跳在髀枢，侧卧不足舒，上足屈求得，能治毒狗冷，痹并湿痹麻，身体似神诛，腰腿连痛，难伸转呼吸，但能针与灸，此穴勿疏虞。

　　阳陵泉二穴(热，脉洪，提刮五次，泻三五次，提二次，搜刮三五次，升阳、气下。寒，脉微，补三次，按三次，搓三次，捻三次，升阳、气上三次，三壮)。

　　阳陵居膝下，一寸外踝中，膝头难屈曲，起坐似寒翁，举身飞不起，冷痹及偏风，试把针微刺，方知有异功，胆肝为表里，流注最相攻。

　　通里二穴(热，脉洪，提泻五次，搓搜摄五七次，循提、升阳、气下，不灸。寒，脉微，补七次，按刮七次，升阳、气上三次，又循按气三次，三壮)。

　　通里在腕后，量度一寸中，频伸仍缩欠，烦恼又心冲，肘背连 痛，头腮两颊红，实即四肢肿，喉闭气难通，虚则不能语，口苦呕无纵，针入看深浅，神功实不同，神观司此穴，暴哑列缺二穴(热，脉洪，提七次，搜摄循提、气下、升阳三五次，不灸。寒，脉微，按三次，搓三次，捻三次，刮、升阳、气上三次，三壮)。

　　列缺腕侧上，头指手交叉，举疗偏风患，半身时木麻，肘腕全无力，口噤不开牙，咳嗽掌中热，寒疟呕增加，喜笑纵唇口，健忘不绝些，针入看深浅，妙手有人夸，三呼留得住，五吸泻为佳。天星十一穴，活法妙无加。

　　卷三·琼瑶神书人部

　　八法流注六十四法

　　公孙临泣内关中，后溪列缺肺属金，外关申脉照海穴，若明此穴值千金。

　　第一公孙二穴(热，脉洪，提刮三五次，泻三五次，搜摄战三五次，升阳、气下，不灸。寒，脉微，补三五次，搓三五次，捻三五次，升阳三次，三壮)。

