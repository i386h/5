<!-- { "loadSidebar": true } -->
　　公孙前穴属于脾，心腹胀满足难医，五隔结胸中满病，胎衣不下血昏迷，滑肠泻痢腹脐痛，肠风下血漏疟疾，五膈五噎冷积病，小儿脱肛痢难医，里急后重但便血，痰气中满喘声齐，久积更兼儿块病，神针下处立除危。

　　第二临泣二穴(热，脉洪，提刮五次，泻五次，循摄战三次、五次，升阴、气下三五次，不灸。寒，脉微，补三五次，按三次，搓三次、五次，升阳、气上三五次，三壮)。

　　临泣后溪胆家源，咽喉肿痛及伤寒，手指 提足跌患，四肢麻木手筋挛，筋骨疼痛虚烦躁，浮肿瘙痒目昏眩，赤目牙疼膝胫痛，雷风头紧项强HT ，胁气耳聋身体重，神针下处便完全。

　　第三内关二穴(热，脉洪，提三五次，泻三五次，搜刮五次，升阴、气下三五次，不灸。寒，脉微，按七次，刮七次，搓五次，捻三次，升阳、气上三次，三壮)。

　　内关内穴出真心，中满不快结胸深，肠冷腰疼并泻痢，冷物不化米谷侵，五膈气疾并后重，妇人无血热相攻，男子女人并积病，一针取效值千金。

　　第四外关二穴(热，脉洪，提三次，泻三次，刮十次，循摄七次，升阴、气下，停呼十度。寒，脉微，按刮十次，循推、气上三五次，补七次，升阳三次，三壮)。

　　外关内穴起三焦，手足发热痛眉梢，产后大风身体重，伤寒病瘥后发潮，血风流泪并眼暗，四肢不顺骨筋高，耳鸣盗汗并身重，一下神针自便消。

　　第五后溪二穴(热，脉洪，提五次，刮战五次，循摄三次，搜摄战提七次，升阴、气下。寒，脉微，按三次，搓三次，捻三次，推刮战三次，升阳、气上，停呼)。

　　小肠原穴后溪间，手足举挛重似山，伤寒盗汗并膝重，咽喉闭寒口中干，头疼项强并冷泪，破伤风发似颠狂，产后汗多难可治，神针下处实时安。

　　第六列缺二穴(热，脉洪，提泻三五次，搜刮战三五次，升阴、气下三五七次。寒，脉微，补三五次，按刮三五次，推战循、升阳、气上，三壮)。

　　掌后指齐名列缺，小肠提痛便脓血，妇人血块死胎深，食痛泻痢寒气噎，肠风下血痔漏疾，产后迷心便不说，小便赤涩大便燥，小儿食痛加食噎，腰心后痛心烦满，下针有如汤浇雪。

　　第七申脉二穴(热，脉洪，泻二次，提三次，搜刮三次，循摄提、气下三五次。寒，脉微，推战按刮七次，循摄、气上五次，补三五次，三壮)。

　　申脉穴下出阳跷，腰疼脊痛胫还高，肢节烦痛手足强，伤寒头痛目如盲，身体重时兼自汗，眉棱骨，眼似针挑，产后恶寒腿膝痛，顽麻吹乳气冲腰，鼻衄流血身内脔，下针便瘥似神疗。

　　第八照海二穴(热，脉洪，提泻三五次，补摄、气下三五次，搜刮战三五次。寒，脉微，补三五次，推按三五次，升阳、气上三五次，三壮)。

　　照海阴穴近太溪，妇人血气并胎衣，产后血虚儿枕痛，吐食噎闭小肠疾，大便不通并淋沥，心烦腹胀不曾饥，气块更兼强气痛，一针痊可显名医。

　　八穴所属公孙脾属土，临泣胆属木，内关包络里，后溪小肠火，列缺肺属金，外关三焦火，申脉膀胱水，照海肾属水。

　　卷三·琼瑶神书人部

　　八法歌病源呼吸补泻六十五法

　　灵医留传妙法门，八法随身至宝珍，补泻呼吸根据妙法，治病除 直千金。男子补虚呵外转，泻实吸取里头存，吸补妇人家里坐，泻实吹与外根寻。

　　后溪小肠三焦中，肺经列缺内关心，脾是公孙照海肾，临泣会胆膀胱中。

　　头疼眉搐腰脚痛，鼻衄须知破伤风，先针后溪并申脉，呼吸补泻妙神功。

　　腿疼疝气兼头痛，申脉临泣用神针，牙疼内外关列缺，又觅公孙照海中。

　　膈气呕吐食难消，针其内关与公孙，照海穴中宜补泻，进食降气便开荣。

　　咳嗽呕吐治无因，大便闭涩又难通，诸方求药难痊 ，公孙列缺效神功。

　　腹满胀胀气难任，内关补泻是公孙，胁肋痛时频声唤，列缺内关用金针。

　　心气痛时难忍受，内关照海并公孙，喉闭肿痛气不通，照海列缺用金针。

　　气痛时公孙补，照海内关列缺针，伤寒腹满并结胸，先针内关共公孙。

　　喉闭肿痛气不通，内关申脉用针通，失音不语是中风，照海内关五会中，敬简因风针五会，外关照海后溪功。

　　牙关紧急与惊风，内关列缺有神功，发热舌强难言语，照海开关便安宁。

　　背疼臂痛并耳聋，外关后溪下针分，背中痛时难伸屈，申脉后溪二穴中。

　　咳嗽上喘便秘结，公孙照海用金针，久疟牙疼小肠痛，大便秘结列缺功。

　　小便不通淋沥痛，申脉后溪陷中针，妇人经络不调匀，照海公孙内关寻。

　　经络漏下血山崩，内关照海及公孙，赤目痛时难忍受，列缺外关便开荣。

　　医功若会神仙法，万两黄金也不传，治病除 如影响，诸般痼疾一时倾。

　　又曰流注之法最难求，呼吸临时在手头，呼则为阳针顺转，吸则为阴逆水流。

　　呼吸三五度，血气遍身流。

　　干属公孙艮内关，震宫归外巽溪间，离归列缺坤申脉，照海临泣兑坎关。补泻浮沉分逆顺，得时呼吸不为难，相传秘密神针法。

　　阴阳天干日甲丙戊庚壬属阳，乙丁巳辛癸属阴。

　　十干所属 甲乙属木，丙丁属火，戊己属土，庚辛属金，壬癸属水。

　　十干相生 甲木生丙火，丙火生戊土，戊土生庚金，庚金生壬水，壬水生甲木，乙木生丁火，丁火生己土，己土生辛金，辛金生癸水。

　　十二经配合十二支 寅肺卯大肠，辰胃巳脾乡，午心未小肠，申膀酉肾当，戌与心包配，亥合三焦方，子胆丑肝位，支经配合强。

　　阳干日 甲丙戊寅壬，丙戊庚壬申，戊庚壬甲丙，庚壬甲丙戊，壬申丙戊庚。

　　阴干日 乙丁己辛癸，丁己辛癸乙，己辛癸乙丁，辛癸乙丁己，癸乙丁己辛。

　　窍金水谷陷谷甲，原墟太溪其土中，大敦少府所过原，经渠阴谷亦同宫。少泽内庭三间丙，隐白鱼际口溪巳，中针少海有神功。商阳通谷临泣庚，原谷阳谷三里申，少商然骨太冲辛。

　　原灵道随陵泉从，至阴侠溪后溪壬，京骨解溪曲池辰，涌泉行间神门癸。商丘尺泽是同宗，三焦在膀心包肾，用针须要细排输。

　　卷三·琼瑶神书人部

　　修制药饵者造针法时日

　　宜戊辰，己巳，庚午，壬申，乙亥，戊寅，甲申，丙戌，辛卯，乙未，丙午，丁未，辛亥，己未。除开破日，忌辛未，乃扁鹊死日。

　　卷三·琼瑶神书人部

　　求医服药针灸吉日

　　宜丁卯，庚午，甲戌，丙子，丁丑，壬午，甲申，丙戌，丁亥，辛卯，壬辰，癸丑，乙卯，丙辰，己未，壬戌，乙亥，戌申，戊戌，壬子，丙申，甲辰，丙午。

　　天医、天巫、天解，要安生气活曜，天月二德，二德合日。服药，忌扁鹊死日，男忌除，女忌破日。针灸，忌人所在，白虎、黑道、月厌、月杀、独火、受死、人别、血支、血忌人隔每月六日、十五、十八、二十三、二十八、小尽，疗病令人长病不安。

　　卷三·琼瑶神书人部

　　孙子中家传崔氏四花穴法

　　夫含灵受气，禀之于五行；摄生乘理，降之于六疾。若岐黄广起蔚旨，旧经攻灸兼行，显著气为本，无问少长，多染此病。婴孺之流，传注更苦。其为患也，发干而耸，或聚或分；或腹中有块，或脑后两边有小结，多者乃至五六；或夜卧盗汗，梦与鬼交，虽目视分明，而四肢无力；或上气食少，渐就沉羸，纵延时日，终于 尽。

　　予昔忝洛州司马，尝三十日灸活一十三人，前后差者，数逾二百。至于狸骨、獭犴，徒闻曩劳，或邪或癖。患或壮广，灸活者不可具录，略陈梗概，又恐传授讹谬，以误将来。今故具图取状，庶令览者易悉，使所在流布，须用家藏，未暇外请名医、傍求上栾。还魂返魄，何难之有?遇斯疾者，可不知所务乎!唐中书侍郎崔知悌序。

　　取穴法先两穴，令患人平身立正，取一细绳，遏之勿令展缩，顺脚底贴肉紧踏之，男左女右。

　　其绳前头与大拇指端齐，后头令当脚跟中心，向后引绳，循脚肚贴肉，宜上至曲膂中大横纹截断又令患人解发，分两边令见头缝，自囟门平分至脑后，乃平身正坐，取向所截一头，令与鼻记之。墨点不是灸处。

　　又取一绳子，令患人合口，将绳子按于口上两吻，却勾起绳子中心，至鼻柱根下。如今此样，便齐两吻，截断。将此绳展令直，于前来脊骨上墨点处，横量取平，勿令高下。绳子先用中指，当中以墨记之。却展开绳子，横量，以绳子上墨点正压脊骨上墨点为正，两头取平，勿令高下。于绳子两头以白圈记，白圈是灸处。

　　以上是第一次，点二穴。

　　次二穴，令其人平身正坐，稍缩臂膊，取一绳，绕项向前，双垂与鸠尾齐(鸠尾是心歧骨。人有无心歧骨者，双胸前两歧骨下量取一寸，即是鸠尾也)。即双截断，却背翻绳头，向后以绳子中停取心，正令当喉咙结骨上。其绳两头夹项双垂，循脊骨以墨点记之。墨点不是灸又取一绳子，令患人合口横量，齐两吻，截断。还于脊骨上，以墨点处横量如法。绳子两头以白圈记之。白圈即是灸处。

　　以上第二次点火。通前共四穴，同时灸，曰别各七壮。累灸至一百壮，或一百五十壮为妙。候疮欲瘥，又根据后法灸二穴。

　　又次二穴，以第二穴量口吻绳子，于第二次双绳头尽处墨点上，于上下绳头尽处，以白圈两穴。白圈是灸处。

　　以上第三次，点两穴。谓之四花穴。灸两穴，各百壮。三次共六花穴。

　　各取离日，量度讫。即下火。唯须三月三日艾最佳。疾瘥，百日以内慎饮食房事，安息静处将息。若一月后，觉未瘥，复根据初穴上再灸。

　　图形壮具于后。

　　凡骨蒸之后所起，辨验有二十二种，并根据上项灸之。

　　一、胞蒸，小便赤黄。

　　二、房欲蒸，男女遗尿失精，女人月水不调。

　　三、脑蒸，头眩热闷。

　　四、髓蒸，觉沸热。

　　五、骨蒸，齿黑。

　　六 、筋蒸，甲焦。

　　七、血蒸，发焦。

　　八、脉蒸，缓急不调。

　　九、肝蒸，或时眼前昏花。

　　十、心蒸，舌焦或疮，或时胸满。

　　十一、脾蒸，唇焦所，或口疮。

　　十二、肺蒸，口干生疮。

　　十三、肾蒸，耳干焦。

　　十四、膀胱蒸，右耳热。

　　十六、胃蒸，舌下痛。

　　十七、小肠蒸，下泄不禁。

　　十八、大肠蒸，右鼻孔痛。

　　十九、三焦蒸，乍寒乍热。

