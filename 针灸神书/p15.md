<!-- { "loadSidebar": true } -->
　　京骨足外侧，大骨下赤白，肉际陷中看，横针五分得。

　　手三里在手。曲池二寸有，穴取二寸针，七壮加艾灸。

　　膝关在犊鼻，骨上取旁开，五分处点穴，横透膝眼来。

　　悬钟外踝骨，用指按骨间，四指横按尽，针透阴交边。

　　三阴交内踝，上取三寸端，横针透绝骨，点穴休要偏。

　　阴市膝上面，五寸垂手放，中指点到穴，三分灸七壮。

　　丰隆外踝上，八寸下廉外，五分针取用，七壮灸安然。

　　腕骨手外侧，腕前取骨下，穴取陷中平，五分针无价。

　　卷四·附方穴图

　　杂病穴道

　　百会在顶中，两耳尖端上，顶心是正穴，二分沿皮向。

　　风池在耳后，发际陷中透，横针右边左，侧刺左透右。

　　地仓口角旁，针缝穴道处，针入二分可，灸之加艾炷。

　　人中生鼻下，穴取五分平，噙水亚珠现，五分穴内明。

　　睛明目内 ，折分才半是，雀目冷泪流。停针行妙计。

　　承浆在下唇，点穴要分明，宛中针半寸，手法一般同。

　　颊车面推下，颊骨陷中迁，沿皮向下取，直透地仓边。

　　风府在顶后，发际一寸边，浅刺一分可，深刺禁相妨。

　　迎香鼻上旁，嫩骨五分藏，平针一分可，禁灸在其方。

　　翳风在耳后，开口得其穴，虚实行补泻，寸半忖量折。

　　神庭在头额，发际五分得，折取要分明，五分针得穴。

　　太阳在眉后，穴道紫筋边，棱边刺出血，目痛实时痊。

　　听会耳珠前，陷中关下边，动脉宛内取，七分刺无偏。

　　膻中两乳间，仰卧在中央，穴上只宜灸，禁针要度量。

　　攒竹眉两间，沿皮向外边，寸半透鱼腰，眼肿实时痊。

　　绝骨外踝上，端取三寸放，横针寸五分，直透阴交上。

　　曲骨横骨上，穴道毛际中，寸半施针灸，手法内相攻。

　　吕细足内踝，骨上动脉寻，一寸量取入，横针透昆仑。

　　风市膝外筋，垂手顺腿指，指尽点其穴，一寸针方许。

　　血海足膝膑，内廉肉际分，垂手中指前，横针三寸应。

　　膏肓在四椎，微下两旁边，各开三寸点，多灸禁针砭。

　　百劳大椎骨，尖上刺三分，五劳七伤病，艾灸又加焚。

　　至阳取七椎，骨尖上面持，三分针入穴，灸火助相陪。

　　肺俞三椎尽，旁开半寸应，一分以沿皮，针去半寸用。

　　脾俞十一椎，两旁半寸开，沿皮向外针，一寸五分段。

　　白环廿一椎，各开半寸为，针加寸半使，艾火正相宜。

　　肾俞十四椎，寸半各开除，沿皮向外针，寸半要根据随。

　　命门十四椎，节下齐相对，伏卧是精宫，三分针要会。

　　心俞第五椎，节下两旁移，各开寸五分，沿皮寸半齐。

　　脾俞十一椎，骨下两旁陪，各开寸五分，向外寸半回。

　　中脘脐上取，四寸点穴针，加艾五七壮，寸半次相回。

　　乳根两乳上，一寸六分中，沿皮向后取，寸半手法通。

　　气海脐下是，寸半点穴真，二寸半深取，后灸要先针。

　　中极脐四寸，针入寸五分，艾加五七炷，治证有神力。

　　丹田在于脐，下取三寸宜，直透二寸半，艾灸效痊除。

　　上脘脐上取，五寸上面存，针行至一寸，手法效前人。

　　关元脐下点，三寸是根源，三寸深针可，艾火烧自然。

　　肝俞第九椎，各开寸五分，沿皮向外取，又取寸半针。

　　肩井在肩端，按肩三指端，直针二寸半，烧灸得安然。

　　璇玑天突下，一寸要分明，仰头足之的，针取五分乎。

　　期门在鱼腹，上越筋开属，股内脉应手，禁针灸效速。

　　归来脐三寸，旁开三寸分，下取二寸是，针入半寸中。

　　膝关犊鼻下，二寸陷中针，可灸五七壮，折取一寸深。

　　卷四·附方穴图

　　治多年医不可痔疮灸法

　　用草一根，男左女右脚，从脚根量至脚尖周遭。又用双折草，从尾尖骨至腰中心，灸七壮。又用草一根，从口两角至耳根浓双此至周遭一匝。又从鼻尖双此至顶心，灸七壮，立效。

　　
