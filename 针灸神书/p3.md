<!-- { "loadSidebar": true } -->
　　实人有热少取搓，搓搓有热风病多。实人有冷搓须到，气自流行病自和。

　　卷一·琼瑶神书天部　琼瑶真人治病手法歌

　　虚捻十五法

　　虚捻十循气不至，二寸一捻气来迟，再加三寸加三捻，气不来潮死不医。

　　卷一·琼瑶神书天部　琼瑶真人治病手法歌

　　实捻十六法

　　实捻看针才不紧，下针紧者不用捻，若还不知又去捻，气猛伤荣卫不和。

　　卷一·琼瑶神书天部　琼瑶真人治病手法歌

　　加进十七法

　　气来加进三分去，血气流行取战功，虚人留一三寸二，气血停呼时刻通。

　　卷一·琼瑶神书天部　琼瑶真人治病手法歌

　　加退十八法

　　急按退退取三分，急提五分进三分，血来退出五分至，补弹三次血自行。

　　卷一·琼瑶神书天部　琼瑶真人治病手法歌

　　顺摇十九法

　　顺摇顺轻摇，气涩方用摇，吐法多用便，闲法不可摇。

　　卷一·琼瑶神书天部　琼瑶真人治病手法歌

　　横摇二十法

　　横摇逆经络，吐法要逆阳，闲法不可用，取者阳不良。

　　卷一·琼瑶神书天部　琼瑶真人治病手法歌

　　阴阳手诀二十一法

　　从来升阴要升阳，血气调匀仔细详，若是升阴阳日旺，升阳阴日血荣昌。阳经阳日左旋转，阴日阴行脏腑康，阴日多使升阳法，阳日升阴百病良。

　　卷一·琼瑶神书天部　琼瑶真人治病手法歌

　　手指提按二十二法

　　提提阳经多用提，阴经多按血匀余。虚人提处加用按，按虚加循气来宜。阳经提起皮一寸，气候阳经是不虚。阴日多使升阳法，阳日升阴百病除。

　　卷一·琼瑶神书天部　琼瑶真人治病手法歌

　　刮战手指二十三法

　　阳经刮战取上刮，下刮阴经血自行，重阳七刮战四五，阴经重战七刮轻。阴经若使上刮去，还将邪气逆相冲，刮战阴经同一法，通行气血自调匀。

　　卷一·琼瑶神书天部　琼瑶真人治病手法歌

　　子母指诀二十四法

　　子母补泻提按搓，高底刮战两家和，左行一补右一泻，上刮下战要搓摩。再加搜搜一二转，腹里盘盘取响声，三九提搓有余用，调匀血气热中搓。

　　卷一·琼瑶神书天部　琼瑶真人治病手法歌

　　定呼吸度数二十五法

　　二十人候三十度，只补三遭有七循。四五十人四十度，五补十循气虚仍。六七十人三十五，四补老阳用七勤。男妇呼吸已分定，气候虚实见其真。

　　卷一·琼瑶神书天部　琼瑶真人治病手法歌

　　室女呼吸二十六法

　　二十呼吸二十人，一补三循气均匀，若是三补循十次，女人颜貌妇人身。

　　卷一·琼瑶神书天部　琼瑶真人治病手法歌

　　虚实摄手指诀二十七法

　　虚气行行不用折，摄来真气各相离。实气伸提多摄摄，气自流行理宜合。

　　卷一·琼瑶神书天部　琼瑶真人治病手法歌

　　买气至浮沉二十八法

　　气浮皮起急升阳，有浮有滑气下良。有浮里涩取弹法，弹者祛涩出邪殃。

　　卷一·琼瑶神书天部　琼瑶真人治病手法歌

　　气滑二十九法

　　气滑升阳要升阴，按提搓战按如神。针滑伸者七八次，须气多来气不匀。

　　卷一·琼瑶神书天部　琼瑶真人治病手法歌

　　气涩三十法

　　气上法度已使了，使气不行涩在针，急弹数十刮十次，针中涩气自通行。

　　卷一·琼瑶神书天部　琼瑶真人治病手法歌

　　气紧三十一法

　　气紧一补是为邪，多刮搜搜去紧切，若是刮搜紧不除，无病莫使气行彻。

　　卷一·琼瑶神书天部　琼瑶真人治病手法歌

　　气微三十二法

　　气微细又在针中，外松内紧是此微，若是急微急战按，战按气来方便移。

　　卷一·琼瑶神书天部　琼瑶真人治病手法歌

　　买气三十三法

　　方循七七气，伸提转转如，战按三五次，摄动气来麻。

　　卷一·琼瑶神书天部　琼瑶真人治病手法歌

　　转针三十四法

　　气上升阳按几回，半升半上气宜开，肥人要使转针法，邪气频除风不来。

　　卷一·琼瑶神书天部　琼瑶真人治病手法歌

　　调匀手指诀三十五法

　　刮刮按按补七次，搜搜摩摩又搓摩。用加搜搜数十次，诸病调匀气血和。

　　卷一·琼瑶神书天部　琼瑶真人治病手法歌

　　男人针自出八分三十六法

　　男人针出有神明，急按搓搓用意精，二次再提皮上起，坐观病者得安宁。

　　卷一·琼瑶神书天部　琼瑶真人治病手法歌

　　妇人针自出三十七法

　　妇人针出见虚实，血少阳多血不行，三补要加急搓按，遂令病者见全生。

　　卷一·琼瑶神书天部　琼瑶真人治病手法歌

　　四季用艾三十八法

　　春艾三分夏四五，秋五加六待冬来，冬至一阳四五火，三阳三分四五开。

　　卷一·琼瑶神书天部　琼瑶真人治病手法歌

　　头上有病足下针三十九法

　　下部升阳二气上，再用升阳到上方，急取气上停呼法，搓搓刮提去催阳。再用停呼十三次，气下升阳战战忙，急搓按按气下战，头上诸病自然康。

　　卷一·琼瑶神书天部　琼瑶真人治病手法歌

　　头上使气四十法

　　头上之病先用搓，搓搓数次取热和，后用升阴一二次，再用气下要搓摩。多取停呼数十次，后取升阳再加搓。不问男女一般使，复用升阴气下多。

　　卷一·琼瑶神书天部　琼瑶真人治病手法歌

　　上部有汗四十一法

　　上部有病不升阳，直用升阳到上方，下部连连下升取，上部汗出要升阳。若还下部要取汗，急用搓搓三补弹，连用升阳加搓法，上下气流病自安。

　　卷一·琼瑶神书天部　琼瑶真人治病手法歌

　　头上有病下部取四十二法

　　下节升阳用阳穴，加搓数次到头多，复次升阴二三次，再用升阳气上搓。不是实人绝莫取，虚人要取汗自行，不虚不实要取下，多用升阳升阴明。

　　卷一·琼瑶神书天部　琼瑶真人治病手法歌

　　男人午前升阳四十三法

　　午前气上要升阳，左战升阳搓战精，实人多提八分妙，虚人急按要分明。

　　卷一·琼瑶神书天部　琼瑶真人治病手法歌

　　妇人午前取气四十四法

　　妇人午前要升阴，急用升阴气上寻，微提急按搓战法，气上升阳用调针。

　　卷一·琼瑶神书天部　琼瑶真人治病手法歌

　　男子午后买气四十五法

　　午后升阳要搓搓，气下搓搓取热和，伸提急用气下法，再取升阴血气过。

　　卷一·琼瑶神书天部　琼瑶真人治病手法歌

　　妇人午后取气四十六法

　　妇人午后要气上，升阴右转取按摩，再取急按伸提战，左转三遭见调和。

　　卷一·琼瑶神书天部　琼瑶真人治病手法歌

　　立冬针刺四十七法

　　立冬多冷人针刺，急用升阴一二遭，多取搓搓有内热，阳气开通气自交。

　　卷一·琼瑶神书天部　琼瑶真人治病手法歌

　　风雨针刺四十八法

　　风雨针刺要搓搓，急用搓搓阳气多，多搓不禁风雨冷，阳气施行病自和。

　　卷一·琼瑶神书天部　琼瑶真人治病手法歌

　　日晚急病针刺四十九法

　　日晚针刺二升阳，升阳三次气上安，晚间诸病莫取血，病弱阳强病愈难。

　　卷一·琼瑶神书天部　琼瑶真人治病手法歌

　　半身取汗五十法

　　左边要汗急升阳，再取升阳按吉祥。右边无汗升阳法，后用此法停呼良。停呼三十左急搓，右边无汗取按方，左边微用气下法，右边按按出针详。

　　卷一·琼瑶神书天部　琼瑶真人治病手法歌

　　伤寒无汗五十一法

　　伤寒数日不出汗，热者升阴后升阳，再加搓搓数十次，摄提汗出遍身凉。身凉此法汗不止，连搓 急按停呼长，再须急按一二次，汗自干时病自康。

　　卷一·琼瑶神书天部　琼瑶真人治病手法歌

　　伤寒吐五十二法

　　伤寒吐法升阳起，后用升阳一气随，再取气下加搓法，横顺摇来吐即宜。后取升阳一气上，横摇急吐用伸提，伸提七次吐七口，出针调匀法可极。

　　卷一·琼瑶神书天部　琼瑶真人治病手法歌

　　伤寒下五十三法

　　搓搓数十要升阳，连取气上搓摄忙。再取气上摄提起，腹中自响数声即。腹中不响取热法，气下一次升阴当，急用升阴一二次，连下三遭利数行。

　　卷一·琼瑶神书天部　琼瑶真人治病手法歌

　　伤寒汗吐下加五十四法

　　汗不出时加升阳，急取搓搓摄提详。吐法不吐加横逆，再加横摇又顺阳。下法不下加摄提，即用升阴气不忙。三法加法此已定，出针调匀二次良。

　　卷一·琼瑶神书天部　琼瑶真人治病手法歌

　　伤寒不传五十五法

　　升阳即使气上法，按搓停呼用战功，搓摄再加气上法，升阴二次胀即行。顺摇多弹二三次，将针起出二分停，再将微搓升阳法，连连升阴利即顷。

　　卷一·琼瑶神书天部　琼瑶真人治病手法歌

　　伤寒不出汗加五十六法

　　气上升阳一二次，搓搓按按气通畅，搓搓升提汗微有，伸提汗出更升阳。再将升提提不起，汗出满身不用详，若要汗干急按下，气行再按泻无妨。

　　卷一·琼瑶神书天部　琼瑶真人治病手法歌

　　伤寒不传汗五十七法

　　升阳搓搓搜升阳，升阳气上搓助阳，伸提汗出微微有，再用升阳搓更良。忙忙伸提提皮起，搓搓摄提汗流浆，再加搓补汗如水，汗要干时升阴当。

　　卷一·琼瑶神书天部　琼瑶真人治病手法歌

　　伤寒急取汗五十八法

　　搓搓数十急升阳，急按伸提搓摄方，再加提搓五七次，汗出三补遍身凉。又搓战按伸摄起，微微汗出复升阳，再取停呼三十度，连用升阴法最良。

　　卷一·琼瑶神书天部　琼瑶真人治病手法歌

　　伤寒升阳五十九法

　　升阳即使搓数遭，搓加循理数回饶，急提三次须加补，加用伸提阳自交。

　　卷一·琼瑶神书天部　琼瑶真人治病手法歌

　　伤寒升阴六十法

　　升阴即按要加伸，提连搓搓急按之，更使针头频下战，搓摩泻使即如飞。

　　卷一·琼瑶神书天部　琼瑶真人治病手法歌

　　伤寒不吐加六十一法

　　升阳加搓顺摇七，搓搓横摇逆阳和，又取气上须泻四，伸提皮起七分过。若是吐多伸阳上，气上升阳吐即多，复取气下要横逆，不吐即按取搓摩。要提七次吐七口，诸病调匀脾胃和。

　　卷一·琼瑶神书天部　琼瑶真人治病手法歌

