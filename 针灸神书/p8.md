<!-- { "loadSidebar": true } -->
　　治妇人产后胎衣不下二百六十四法

　　胎衣不下最伤人，合谷全凭三补呈，刮要三来战七次，阴交气下泻相因。

　　卷二·琼瑶神书地部

　　治妇人难产二百六十五法

　　妇人难产命将倾，合谷先当补左迎，气下忙将阴交取，至阴提补二三行。

　　卷二·琼瑶神书地部

　　治妇人月经不通二百六十六法

　　经事不行月数过，大盘中极摄盘那，搓搓摄下阴交取，再用伸提功效多。

　　卷二·琼瑶神书地部

　　治妇人赤白带下二百六十七法

　　带下赤白相兼行，右盘气海七七迎，左盘中极后提补，三里灸来气上升，提动精宫右盘七，白环提战数遭平，阴交气下肾俞穴，三次泻提要分明。

　　卷二·琼瑶神书地部

　　治妇人五心烦热头目昏花二百六十八法

　　心俞先针提刮通，劳宫泻取七提中，忙将三里加气下，用涌泉凭出血功。

　　卷二·琼瑶神书地部

　　治妇人经事不调二百六十九法

　　中极先盘左先遭，加提再补右盘高，泻盘气海阴交下，肾俞泻提补骨劳。

　　卷二·琼瑶神书地部

　　治伤寒无汗二百七十法

　　合谷先提后补当，曲池泻按刮无伤，液门出血复溜泻，绝骨泻提气下忙。

　　卷二·琼瑶神书地部

　　治伤寒小便不通二百七十一法

　　阴陵气下补三回，七次关元盘右陪，再取阴交凭气下，便中小水急相催。

　　卷二·琼瑶神书地部

　　治伤寒后发黄并斑二百七十二法

　　百会泻提刮正中，曲池提战要相功，委中行间当出血，合谷全凭泻闪通。

　　卷二·琼瑶神书地部

　　治伤寒自汗不止二百七十三法

　　伤寒自汗不能收，合谷全凭泻内投，复溜穴处专用补，内庭提刮泻中求。

　　卷二·琼瑶神书地部

　　琼瑶七星针二百七十四法

　　项强头疼痛不禁，试针须使后溪寻。背中臂膀肩中痛，中渚如针真万金。腹与夹脐疼不休，阴陵穴中水无忧。 癖胃寒留三里，胸中疼痛大陵求。两胁阳陵痛更悠，腰膝疼痛委中瘳。

　　世上黄金容易得，七般针法少人收。

　　卷二·琼瑶神书地部

　　琼瑶辨证二百七十五法

　　观色察形证，何经病所侵，用针明补泻，得穴辨浮沉，上下之顺逆，四时寒热针，医人

　　卷二·琼瑶神书地部

　　又曰二百七十六法

　　荣卫不通万病侵，百般疼痛肚中生，大小风疼在四梢，千般疮髓在皮侵，若用医工玄妙法，除是飞腾水火针。一针五脏都针遍，通身疼痛一针攻，针针调阳补阴经，春刺浅兮秋刺深，安详仔细用心寻，迎随补泻知逆顺。得效针候定浮沉，万万逞价值千金，一穴能分鬼神哭，邪神岂敢更来侵，虽不医枯骨还魂，金针到处时见宁，十代明医留针赋，凡夫遵古显神功。

　　卷二·琼瑶神书地部

　　刺病奇书二百七十七法

　　昨独三更日正午，泥里推车荡尘土，有人会得此般语，五五都来二十五。

　　卷二·琼瑶神书地部

　　又曰二百七十八法

　　六天如意妙幽玄，秘密提搓最为先，迎随自然调荣卫，飞腾妙刺圣人传。上下交经分左右，一二三四是根源，在五常人会如此，神仙妙诀莫轻言。

　　卷二·琼瑶神书地部

　　砭门秘诀二百七十九法

　　补法 推，用手双指顺撩下也，三次亦谓之济审。用手探其针，皮外紧，即用纳法也。

　　迫，用大指顺针泊潦也。三次纳，如气不至，用双指将针轻纳动三次，使其气至，补也。

　　泻法 旋紧即用法也。刮，用手次指按针头，用大指甲刮上也，三次。揭，用手双音灭机上也，三次，亦谓之泻。剥，用双手指提针头，提上三次，使其气至也，泻也。

　　又曰 男泻大指向内，男补大指向前。女泻大指向前，女补大指向内。

　　卷二·琼瑶神书地部

　　歌曰二百八十法

　　子午流注号飞腾，十二穴中取功能，刺病疗病无不效，移病住疼有神灵，能调五脏诸病疾，善治三焦气血行，添凉除热减疼痛，动指经通救世人。

　　卷二·琼瑶神书地部

　　男女阴阳补泻二百八十一法

　　世人夫妇能阴阳，针法诀定阴阳行，后学之人莫相疑，神应飞腾取病疾，若君不言真妙诀，夫妇人相反此用，诸公会此能神医。

　　卷二·琼瑶神书地部

　　琼瑶秋夫疗鬼二百八十二法

　　秋夫撩鬼十三穴，并针三四鬼自通，又针九穴左右取，鬼穴自然使利身。一针鬼宫人中泻，七砭颊车鬼腮上，八针承浆鬼唇中，九针上星为鬼头，十针灵道鬼心宁，十一阴交会三壮，十二尺泽少泽针。十三鬼穴都针过，猖神恶鬼永无踪。

　　卷二·琼瑶神书地部

　　提按补泻二百八十三法

　　提按进搓循足补，退动提刮是为泻，急提泻刮冷水冰，急按搓盘如火热。若泻先吸后呼取，先呼后吸补之说。先深后浅泻中用，春夏亦然真妙诀，先浅后深实是补，秋冬根据此从其特。

　　若气行行麻者知，血行痛者针妙绝。气上上行何所知，上刮七遍战七揭，气下依然要取下，七刮七战气下泄。补之大指向前推，泻之大指向后撤，若进向里捻如然，若退向外捻方得。

　　《琼瑶神书》无价宝，誓祝非传子孙灭。

　　卷二·琼瑶神书地部

　　三阳三阴配合上足脏下手腑气血多少补泻循提二百八十四法

　　太阳膀胱并小肠，少气多循补补良。多血多气提循泻，阳明胃脘大肠旁。血少气多循补刮，少阳胆至三焦乡。少血多气补循提，太阴脾脏肺经藏。血少气多下刮战，少阴肾脏手心堂。

　　厥阴肝脏心包络，气少血多泻补昌。上足下手根据经取，提循气血内中详，琼瑶誓愿莫轻泄，簇寿遭刑命难当。

　　卷二·琼瑶神书地部　琼瑶真人汗吐下三法

　　汗法二百八十五法

　　先取复溜二穴、太冲二穴、外关二穴。

　　先用气上一次，搓数十次，补七次，又搓数十次，又补三次。汗微出，极重搓数十次，又用气上一次，重按停呼五度，大搓数十次，又用复溜，气下重按一次。汗出不止，用合谷二穴收半，上按三、提三、刮七止；复溜气上，重纳按刮补，收汗效如神。

　　以此为妙，更有些些活法，不可细推穷头。一次用呼吸三十度，二次用呼吸二十五度。

　　卷二·琼瑶神书地部　琼瑶真人汗吐下三法

　　吐法二百八十六法

　　先取曲池二穴、内关二穴。

　　先用气上一穴，补三次，顺摇摇十七次，循三次，用搓数次，气上一次，横摇血逆逆，多循循，七七遭。莫相重纳按，停二次，略使气下。将针向外摄，血气错乱。右循七七遭，停呼三次，方可气下。气下多刮搓按战，可用调匀。又气上一次，停呼，气下一次，右循七次，按三次。出针。

　　一次三十度，二次五十度，三次二十五度，留五度。

　　卷二·琼瑶神书地部　琼瑶真人汗吐下三法

　　下法二百八十七法

　　先取三里二穴、内庭二穴、照海二穴。

　　用气上一次，就循三次，下刮七次，重战提七次，补三次，补提三次，加搓二三十次。有热方可发机。后用提气下一次，复提摄气上一次，又复气上二次，连气下三次，重搓数十余次，弹数次，此针自出。如针不出，又气上一次，搓数次，循起三次，连使气下二次。即下，其效如神。

　　一次十六度，停至三十度，补泻再用三十度。内庭多弹，男左女右出血。男子左足出血，女子右足出血；如此之法。

　　卷二·琼瑶神书地部

　　盘盘丹穴法二百八十八法

　　先循五次、七次，针不动，如龙尾，气血不虚不实，可用三次升阳、三次升阴，可用大盘二次，下摄数遭，可与伸提三次，四方皆摄四次，可取下顺摇三次，横摇四次，连下摄七次、弹七次，泻三次、四次，出针。午间针，未时下。下不止，可用安胃散三帖。摇摇气逆，摇若用气上、气下，将针摇逆，摇向外旁，摄多刮，逆阴逆阳，可循环取下法，顺摇三次，横摇四次，连下摄下沉沉，弹七次，三、四次，泻七次。午间下针，未时下。下不止，安胃散治之。

　　不是神仙真妙手，多刮多搓用调匀。

　　卷二·琼瑶神书地部

　　琼瑶真人问男女针法虚循问答二百八十九法

　　问曰：何为虚循买气不来，循七次，再循七次，不来，何也?答曰：又复循七次，气不来者，病乃不治，死也。

　　卷二·琼瑶神书地部

　　男女针法实循问答二百九十法

　　问曰：用实不用循，何为实?答曰：补三次即紧，是为实。一补即紧，是为邪气。令病患口闭气，医人即将金针向左右搜至十次，搓数次，松者亦可使气上、使气下。

　　卷三·琼瑶神书人部

　　男女针法虚提答问一法

　　问曰：何为虚提?合提不提，何也?答曰：补三次，循三次。不虚不实，方可伸提。

　　问曰：气血相停，何为半提?答曰：补七次，循十次，病患血气虚，方可用半提，轻轻不伤荣卫。若用金针伸提，令人病者昏运，不可针，伤荣卫也。

　　卷三·琼瑶神书人部

　　男女针法实提答问二法

　　问曰：实提不动，气不上下行，何也?答曰：邪气流于经络，皮肉涩滞，令人带痛矣。

　　问曰：邪气然，何得出?答曰：搜者，上搜、下搜数十次，微泻三分，邪气出，正气归于经络也。用气上、气下

　　卷三·琼瑶神书人部

　　男女针法虚按答问三法

　　问曰：何为虚按?答曰：虚者，多用按搓。按者，有分寸，三十岁人满按，四十岁留二分，五十岁人或四十、五十岁人虚者，不用按满，满则使邪在内，正气出，令人魂命不在身。男子少按，按多血出；女子多按，按多补阴也。

　　卷三·琼瑶神书人部

　　男女针法实按答问四法

　　问曰：何为实按?答曰：使气已了，方可用按，为实按。又曰：针紧，用搓、捻、拈、循即松，不按使邪气不出。针松，用循，多按，多买至气微，加战，方可不逆阴阳也。

　　卷三·琼瑶神书人部

　　男女针法虚弹答问五法

　　问曰：何为虚弹?答曰：虚者，不用弹。实者，要取血用弹。弹则伤血气、五脏、荣卫也。

　　卷三·琼瑶神书人部

　　男女针法实弹答问六法

　　问曰：何为实弹?答曰：气已至不行，方可用弹，气即行。

　　问曰：取血，弹如何?又答曰：不敢。气行，补三次、七次，弹七次，按七次，又弹七次，出血有准也。

　　卷三·琼瑶神书人部

　　男女针法虚撞答问七法

