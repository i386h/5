<!-- { "loadSidebar": true } -->
　　腰俞（一名背解 一名髓孔 一名腰柱 一名腰户） 二十一椎节下间宛宛中。以挺身伏地舒壮。甲乙针二分。留七呼。灸七壮。忌房劳。举重强力。明堂。灸三壮。下经。灸五壮。素注。针一分。又云二寸。主腰髋腰脊痛。不得俯仰。温疟汗不出。足清不仁。伤寒四肢热不已。妇人月水闭。溺赤。宋、徐秋夫闻鬼斛斯泣腰痛。缚草作人。令根据之针腰俞、肩井。明日一人谢云。蒙君救济。忽不见。

　　按秋夫疗鬼。事涉怪诞。然左氏记彭生、子产立伯有。理或有。姑录以博闻见。

　　阳关 十六椎节下间。坐取之。铜人。针五分。灸三壮。主膝外不可屈伸。风痹不仁。

　　筋挛不行。

　　命门（一名属累） 十四椎节下间。伏取之。铜人。针五分。灸二壮。主头痛如破。身热如火悬枢 十三椎下。伏取之。铜人。针三分。灸三壮。主腰脊强不得屈伸。积气上下行。

　　水谷不化。下痢。腹中留积。

　　脊中（一名神宗 一名脊俞） 十一椎节下间。俯取之。铜人。针五分。得气即泻。禁灸。灸肛。素问。刺中髓。为伛。行针宜慎之。

　　筋缩 九椎节下间。俯取之。铜人。针五分。灸三壮。明下。灸七壮。主癫疾狂走。脊急强。目转反戴。上视目瞪。痫病多言。心痛。

　　至阳 七椎节下间。俯取之。铜人。针五分。灸三壮。明下。灸七壮。主腰脊痛。胃中寒气。少气难言。卒疰忤。攻心胸。

　　灵台 六椎节下间。俯取之。铜人缺治病。见素问。

　　按灵台一穴。诸书缺主治。资生经集铜人、千金、外台、明堂亦无考。惟曰见素问。考之素名治相混。而泯没欤。先儒谓心曰灵台。经谓心者君主之官。神明出焉。岂主病同手少阴神门。而针刺浅深。艾壮多寡。同至阳、神道欤。或曰。手少阴神门主心矣。于督脉何与。而六椎节下。又属之心。心之所出何多邪。曰。督为阳脉之都纲。犹五脏既有俞在背。而督又处太阳之中。故太阳有肾俞。而督有命门。灵台为心无疑。如紫微垣有天皇大帝矣。心中星又为帝星。大微垣又有帝座。天市垣又有帝星。盖心为一身之主。如帝王警跸所至。曰行在所也。曰。论语示阙文。春夏存夏。吾子何僭妄若此。曰。安国以郭公为虢公。晦庵补格致于大学。将以明经也。

　　神道 五椎节下间。俯取之。铜人。灸七七壮止百壮。明下。灸三壮。针五分。千金。

　　灸五合。小儿风痫。

　　身柱 三椎节骨下间。俯取之。铜人。针五分。灸七七壮止百壮。明堂。灸五壮。下经。三三脉。风痫惊痫发狂。恶人与火。灸三椎、九椎。

　　陶道 大椎下间。俯取之。足太阳、督脉之会。铜人。灸五壮。针五分。主 疟寒热。洒淅脊强。烦满汗不出。头重目瞑。螈 。恍惚不乐。

　　大椎 一椎上。陷者宛宛中。手足三阳。督脉之会。铜人。针五分。留三呼。泻五吸。

　　灸以回顾。风劳食气。骨热。前板齿燥。仲景曰。太阳与少阳并病。颈项强痛。或眩冒。时如结胸。心下痞硬者。当刺大椎第一间。

　　哑门（一名舌厌 一名舌横 一名喑门） 在项风府后一寸。入发际五分。项中央宛宛中。仰。泻五吸。泻尽更留针取之。禁灸。灸之令人哑。主舌急不语。重舌。诸阳热气盛。衄血不止。寒热风哑。脊强反折。螈 癫疾。头痛风汗不出。

　　风府（一名舌本） 项后入发际一寸。大筋内宛宛中。疾言其肉立起。言休立下。足太阳、督分。主中风。舌缓不语。振寒汗出身重。恶寒头痛。项急不得回顾。偏风半身不遂。鼻衄。

　　咽喉肿痛。伤寒狂走欲自杀。目妄视。头中百病。马黄黄胆。仲景曰。太阳病。初服桂枝汤。反烦不解。先刺风池、风府。岐伯曰。巨阳者。诸阳之属也。其脉连府。故为诸阳主气。

　　资生云。风府者。伤寒所自起。北人以毛裹之。（今之护风领）南人怯弱者。亦以帛护其项。

　　今护项乃云蔽垢腻。实存名亡矣。疟论曰。邪客于风府。循膂而下。卫气一日夜大会于风府。明日日下一节。故其作晏。每至于风府。则腠理开。腠理开。则邪气入。邪气入。则病作。以此日作稍益晏也。其出于风府。日下一节。二十五日下至 骨。二十六日入于脊内。故日作益晏也。东垣曰。少阳头痛。治在风池、风府。

　　按风府禁灸矣。项疽发于脑之下。项之上。此正风府穴分也。东垣先用火攻之策。以大炷艾如两核许者。攻之至百壮。岂疮家与诸病异治欤。

　　脑户（一名合颅） 枕骨上。强间后一寸半。足太阳、督脉之会。铜人。禁灸。灸之令人哑。

　　目黄。面痛。头重肿痛。瘿瘤。

　　按脑户一穴。资生、明堂、素问所论深针妄灸。医家当知所戒矣。

　　强间（一名大羽） 后顶后一寸半。铜人。针二分。灸七壮。明堂。灸五壮。主头痛目眩脑旋。烦心呕吐涎沫。项强。狂走不卧。

　　后顶（一名交冲） 百会后一寸半。枕骨上。铜人。灸五壮。针二分。明堂。针四分。素注。

　　。头偏痛。

　　百会（一名三阳五会 一名巅上 一名天满） 前顶后一寸五分。顶中央旋毛中。可容豆。直二分即泻。又素注刺四分。主头风中风。言语謇涩。口噤不开。偏风。半身不遂。心烦闷。惊悸健忘。忘前失后。心神恍惚。无心力。 疟。脱肛。风痫。青风。心风。角弓反张。羊鸣。

　　多哭。语言不择。发时即死。吐沫。汗出而呕。饮酒面赤。脑重鼻塞。头痛目眩。食无味。

　　百病皆治。虢太子尸厥。扁鹊取三阳五会。有间太子苏。唐、高宗头痛。秦鸣鹤曰。宜刺百会出血。武后曰。岂有至尊头上出血之理。已而刺之。微出血。立愈。

　　前顶 囟会后一寸半。骨间陷中。铜人。针一分。灸三壮止七七壮。素注。刺四分。主头风目眩。面赤肿。水肿。小儿惊痫。螈 。肿痛。

　　囟会 上星后一寸陷中。铜人。灸二七壮至七七壮。初灸不痛。病去即痛。痛止灸。针二分分。主脑虚冷。或饮酒过多。脑疼如破。衄血。面赤暴肿。头皮肿。生白屑风。头眩。颜青目眩。鼻塞不闻香臭。惊悸。目戴上。不识人。

　　上星（一名神堂） 神庭后。入发际一寸陷中。容豆。素问。针三分。留六呼。灸五壮。

　　铜人鼻中息肉。鼻塞头痛。 疟振寒。热病汗不出。目眩。目睛痛。不能远视。口鼻出血不止。

　　神庭 直鼻上入发际五分。足太阳、督脉之会。素注。灸三壮。铜人。灸二七壮止七七壮。

　　。不识人。头风目眩。鼻出清涕不止。目泪出。惊悸不得安寝。呕吐烦满。寒热头痛。喘渴。张子和曰。目痛目肿目翳。针神庭、上星、囟会、前顶。翳者可使立退。肿者可使立消。

　　素 （一名面正） 鼻柱上端准头。外台。不宜灸。针一分。素注。三分。主鼻中息肉不消。多涕生疮。鼻窒。喘息不利。鼻 。鼽衄。

　　水沟（一名人中） 鼻柱下。人中近鼻孔陷中。督脉、手足阳明之会。素注。针三分。留六呼。灸三壮。铜人。针四分。留五呼。得气即泻。灸不及针。日灸三壮。明堂。日灸三壮至二百壮。下经。灸五壮。主消渴。饮水无度。水气遍身肿。失笑无时。癫痫。语不识尊卑。

　　乍哭乍喜。中风口噤。牙关不开。面肿唇动。状如虫行。卒中恶。鬼击。喘渴。目不可视。

　　黄胆马黄。瘟疫。通身黄。口 。

　　兑端 唇上端。铜人。针二分。灸三壮。主癫疾吐沫。小便黄。舌干消渴。衄血不止。

　　唇吻强。齿龈痛。鼻塞痰涎。口噤鼓颔。

　　龈交 唇内齿上龈缝中。任、督、足阳明之会。铜人。针三分。灸三壮。主鼻中息肉。

　　蚀疮寒暑温疫。二十九难曰。督之为病。脊强而厥。又曰。其受邪气。畜则肿热。砭射之也。

　　卷一下

　　任脉

　　任脉　任脉者。起于中极之下。以上毛际。循腹里。上关元。至喉咙。属阴脉之海也。

　　任之为言妊也。行腹部中行。为妇人生养之本。奇经之一脉也。任与督。一源而二岐。

　　督则腹背言。天地之子午。以南北言。可以分。可以合者也。分之。以见阴阳之不杂。合之。以见浑沦之无间。一而二。二而一者也。任脉起于中极之下。会阴之分也。由是循曲骨。上毛际。至中极。行腹里。上循关元、石门、气海、阴交、神阙、水分、下脘、建里、中脘、上脘、巨阙、鸠尾、中庭、膻中、玉堂、紫宫、华盖、璇玑、天突、廉泉。上颐。循承浆。环唇上。至龈交分行。系两目下之中央。会承泣而终也。云阴脉之海者。亦以人之脉络。周流于诸阴之分。譬犹水也。而任脉则为之总会焉。故曰阴脉之海。

　　行腹中一行。凡二十四穴。

　　会阴（一名屏翳） 两阴间。任督冲三脉所起。督由会阴而行背。任由会阴而行腹。冲由气冲小便。阴端寒。冲心窍。中热皮疼痛。谷道瘙痒。久痔相通。女子经水不通。阴门肿痛。卒死者。针一寸。补之。溺死者。令人倒驮出水。针补。尿屎出则活。余不可针。

　　曲骨 横骨上。中极下一寸。毛际陷中。动脉应手。足厥阴、任脉之会。铜人。灸七壮至七胀满。小便淋沥不通。 疝。小腹痛。妇人赤白带下。

　　中极（一名玉泉 一名气原） 关元下一寸。脐下四寸。膀胱之募。足三阴、任脉之会。

　　铜人气积聚。时上冲心。腹中热。脐下结块。贲豚抢心。阴汗水肿。阳气虚惫。小便频数。失精绝子。疝瘕。妇人产后恶露不行。胎衣不下。月事不调。血结成块。子门肿痛不端。小腹苦寒。阴痒而热。阴痛。恍惚尸厥。饥不能食。临经行房。羸瘦寒热。转脬不得尿。妇人断绪。四度针。即有子。

　　关元 脐下三寸。小肠之募。足三阴、任脉之会。下纪者。关元也。素注。刺一寸二分。留妇禁针。若针而落胎。胎多不出。针外昆仑立出。主积冷虚乏。脐下绞痛。渐入阴中。发作无时。冷气结块痛。寒气入腹痛。失精白浊。溺血暴疝。风眩头痛。转胞闭塞。小便不通黄赤。劳热。石淋五淋。泄利。奔豚抢心。妇人带下。月经不通。绝嗣不生。胞门闭塞。胎漏下血。产后恶露不止。

　　石门（一名利机 一名精露 一名丹田 一名命门） 脐下二寸。三焦募也。铜人。灸二七壮分。留七呼。妇人禁针禁灸。犯之终身绝子。主伤寒小便不利。泄利不禁。小腹绞痛。阴囊入小腹。贲豚抢心。腹痛坚硬。卒疝绕脐。气淋血淋。小便黄。呕吐血。不食谷。谷不化。

　　水肿。水气行皮肤。小腹皮敦敦然。气满。妇人因产恶露不止。结成块。崩中漏下。
