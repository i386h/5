<!-- { "loadSidebar": true } -->
　　起、发也。络、绕也。还、复也。循、巡也。又根据也。沿也。属、会也。中焦者。在胃中脘。在脐上二寸下脘穴之分也。膈、隔也。凡人心下有隔膜。与脊胁周遭相着。所以遮隔浊气。不使上熏心肺也。手太阴起中焦。受足厥阴之交也。由是循任脉之外。足少阴经脉之里。

　　以次下行。当脐上一寸水分穴之分。绕络大肠。手太阴、阳明相为表里也。乃复行本经之外。上循胃口。迤逦上膈。而属会于肺。荣气有所归于本脏也。

　　从肺系横出腋下。下循 内。行少阴心主之前。下肘中。

　　肺系。谓喉咙也。喉以候气。下接于肺。肩下胁上际曰腋。膊下对腋处为 。肩肘之间也。 尽处为肘。肘、臂节也。自肺脏循肺系出而横行。循胸博第四行之中府、云门。以出腋下。下循 内。历天府、侠白。行手少阴心主之前。下入肘中。抵尺泽穴也。盖手少阴循 臂出手小指之端。手心主循 臂出中指之端。手太阴则行乎二经之前也。

　　循臂内上骨下廉。入寸口上鱼。（句）循鱼际。出大指之端。

　　肘以下为臂。廉、隅也。边也。手掌后高骨傍动脉为关。关前动脉为寸口。曰鱼、曰鱼际云中。乃循臂内。上骨之下廉。历孔最、列缺。入寸口之经渠、太渊以上鱼。循鱼际。出大指之端。至少商穴而终也。端、杪也。

　　其支者。从腕后、直出次指内廉。出其端。

　　臂骨尽处为腕。脉之大隧为经。交经者为络。本经终于出大指之端矣。此则从腕后列缺穴。达次指内廉。出其端。交于手阳明也。

　　是经多气少血。平旦寅时气血注此。受足厥阴之交。凡十一穴。左右共二十二穴。手之阴阳。其受气之道近。其气之来疾。刺深无过二分。其留无过一呼。过此者。则脱气。

　　中府（一名膺俞）云门下一寸。乳上三肋间。动脉应手陷中。去中行六寸。肺之募。（募、犹以壮人为法也。）主腹胀。四肢肿。食不下。喘气胸满。肩背痛。呕 。咳逆上气。肺系急。肺寒热。胸悚悚。胆热呕逆。咳唾浊涕。风汗出。皮痛面肿。少气不得卧。伤寒。胸中热。飞尸遁疰。瘿瘤。

　　云门 巨骨下。侠气户傍二寸陷中。动脉应手。举臂取之。去胸中行任脉两旁相去各六寸。

　　气。气上冲心。胸胁彻背痛。喉痹。肩背痛。臂不得举。瘿气。

　　天府 腋下三寸。臂 内廉动脉陷中。以鼻取之。甲乙。禁灸。灸之使人逆气。铜人。

　　针四肝脉相搏。血溢鼻口。鼻衄血不止。卒中恶风邪气。泣出。喜忘。飞尸恶疰。鬼语遁下。喘不得息。疟寒热。目眩。远视KT KT 。瘿气。

　　侠白 天府下。去肘五寸动脉中。铜人。针三分。灸五壮。主心痛短气。干呕烦满。

　　尺泽 肘中约纹上动脉中。甄权云。屈肘横纹筋骨罅陷中。手太阴肺脉所入为合。水。

　　肺实中内陷。气归之。为不屈伸。主肩脊痛。汗出中风。小便数而欠。溺色变。卒遗失无度。面白。善嚏。悲愁不乐欲哭。洒淅寒热。风痹。 肘挛。手臂不得举。喉痹。上气呕吐。口舌干。咳嗽唾浊。 疟。四肢腹暴肿。臂寒短气。心痛。肺胀膨膨。缺盆中痛。心烦闷乱。少气不足以息。劳热风。汗出中风。小便数而欠。上气喘满。腰脊强痛。肺积息奔。小儿慢惊风。

　　孔最 去腕上七寸陷者中。铜人。灸五壮。针三分。主热病汗不出。咳逆。肘臂厥痛。

　　屈伸难。手不及头。指不握。吐血。失音。咽肿痛。头痛。

　　列缺 手太阴络。别走阳明。去腕侧上一寸五分。滑氏曰。以手交叉头食指末筋罅中。

　　铜人。手肘无力。半身不遂。掌中热。口噤不开。寒热疟。呕沫。咳嗽。善笑。纵唇口。健忘。

　　溺血。精出。阴茎痛。小便热。痫惊妄见。面目四肢痈肿。肩痹。胸背寒栗。少气不足以息。尸厥寒厥。交两手而瞀。实则胸背热。汗出。四肢暴肿。虚则胸背寒栗。少气不足以息。

　　素问云。实则手锐掌热。泻之。虚则欠KT 。小便遗。补之。

　　按素问曰。直行者。谓之经。旁出者。谓之络。手太阴之支。从腕后直出次指内廉。出其端。是列缺为太阴别走阳明之络。人或有寸、关、尺三部脉不见。自列缺至阳 脉见者。俗谓之反关脉。此经脉虚而络脉满。千金翼谓阳脉逆。反大于寸口三倍。惜叔和尚未之及。而况高阳生哉。

　　经渠 寸口陷中。肺脉所行为经。金。素注。针三分。铜人。针二分。留三呼。禁灸。

　　灸伤出。暴痹喘促。心痛呕吐。

　　太渊（一名太泉避唐祖讳）掌后陷中。肺脉所注为俞。土。肺虚补之。难经曰。脉会太渊。曰。脉病治此。平旦寅时气血从此始。故曰寸口者。脉之大要会。手太阴之动脉也。铜人。

　　灸三壮。针一分。素注。针二分。留二呼。灸三壮。主胸痹逆气。善哕。呕饮食。咳嗽。烦冤不得眠。肺胀膨膨。臂内廉痛。目生白翳。眼 赤筋眼痛。眼青转筋。乍寒乍热。缺盆中引痛。掌中热。数欠。肩背痛寒。喘不得息。噫气上逆。心痛脉涩。咳血呕血。振寒咽干。

　　狂言口 。溺色变。卒遗失无度。

　　鱼际 大指本节后内侧陷中。又云散脉中。肺脉所溜为荥火。铜人。针一分。留三呼。

　　明堂热头痛。咳嗽哕。伤寒汗不出。痹走胸背痛不得息。目眩。烦心少气。腹痛不下食。肘挛肢满。喉中干燥。寒栗鼓颔。咳引尻痛。溺血呕血。心痹悲恐。乳痈。东垣曰。胃气下溜。五脏气皆乱。在于肺者。取之手太阴鱼际。足少阴俞。

　　少商 大指端内侧。去爪甲角如韭叶。白肉际宛宛中。肺脉所出为井。木。铜人。针一分。

　　心善 呕。心下满。汗出而寒。咳逆。 疟振寒。腹满。唾沫。唇干引饮。食不下。膨膨。

　　手挛指痛。掌热。寒栗鼓颔。喉中鸣。小儿乳蛾。唐、刺史成君绰忽颔肿大如升。喉中闭塞。水粒不下三日。甄权以三棱针刺之。微出血。立愈。泄藏热也。

　　按难经曰。诸井者。肌肉浅薄。不足为使也刺井者。当刺荥。甄权写井而疗喉痹。杜宝善类聚井穴。主治病证者。难经曰。井主心下满。又曰。春刺井。盖并行而不悖也。

　　或问素问注、铜人、明堂、千金诸书。于 穴有宜针灸。有禁针灸。刺浅刺深。艾壮多寡不。当别用一主治穴以代之。若病势重急。倘非此穴不可疗。当用此一穴。若诸书皆禁针灸。则断不可用矣。针浅深。艾多少。则以素问十二经浅深刺法为主。诸书相参互用之。不可偏废也。经曰。春夏刺浅。秋冬刺深。肥人刺深。瘦人刺浅。故在春夏与瘦人。当从浅刺。

　　秋冬与肥人。当从深刺。又曰。陷下则灸之。陷下不甚者。灸当从少。陷下甚者。灸当从多。又寒凉之月。火气衰。灸当从多。温暑之月。火气旺。灸当从少。又肌肉浅薄 穴。刺浅艾少。肌肉深浓 穴。刺深艾多。又春与夏不同。秋与冬不同。肥瘦有适中者。有过肥而臃肿者。有太瘦而骨立者。以意消息。不可执一论也。又大人与小儿。刺浅深。艾多少不同。

　　又人头面及小儿宜毫针。艾炷如小麦也。

　　小肠腑图　大肠重二斤十二两。长二丈一尺。广四寸。径一寸。当脐右。回十六曲。盛谷一斗。水七升半。大肠者。传道之官。变化出焉。大肠为白肠。〔俱素问〕五脏各有所。（句）腑皆相近。而心肺独去大肠、小肠远者何也。然。经言心荣肺卫。通行阳气。故居在上。大肠、小肠传阴气而下。故居在下。所以相去而远也。〔难经〕食下则肠实而胃虚。故曰实而不满。满而不实。

　　卷一上

　　手阳明大肠经

　　手阳明大肠经　手阳明之脉。起于大指次指之端。循指上廉。出合谷两骨之间。上入两筋之中。

　　大指之次指。谓食指也。手阳明大肠经也。凡经脉之道。阴脉行手足之里。阳脉行手足之表、三间。以出合谷两骨之间。复上入阳 两筋之中。

　　循臂上廉。入肘外廉。上循 外前廉上肩。

　　自阳 而上。循臂上廉之偏历、温溜、下廉、上廉、三里。入肘外廉之曲池。循 外前廉。历肘 、五里、臂 。络 会。上肩至肩 穴也。

　　出 骨之前廉。上出柱骨之会上。

　　肩端两骨间为 骨。肩胛上际会处为天柱骨。出 骨前廉。循巨骨穴。上出柱骨之会上。会于大椎。下入缺盆。络肺下膈。属大肠。

　　自大椎而下入缺盆。循足阳明经脉外。络绕肺脏。复下膈。当天枢之分。会属于大肠也其支别者。从缺盆上颈贯颊。入下齿缝中。

　　头茎为颈。耳以下曲处为颊。口前小者为齿。其支别者。自缺盆上行于颈。循天鼎、扶突。上贯于颊。入下齿缝中。

　　还出挟口。交人中。左之右。右之左。上挟鼻孔。

　　唇口上。鼻柱下。为人中。既入齿缝。复出夹两口吻。相交于人中之分。左脉之右。右脉之左。上挟鼻孔。循禾 、迎香而终。以交于足阳明也。

　　是经气血俱多。卯时气血注此。受手太阴之交。凡二十穴。左右共四十穴。手之阴阳。

　　其受气之道近。其气之来疾。刺深无过二分。其留无过一呼。过此者。则脱气。

　　商阳（一名绝阳）手大指次指内侧。去爪甲角如韭叶。手阳明大肠脉所出为井。金。铜人。灸颐颔肿。齿痛。恶寒。肩背急。相引缺盆中痛。目青盲。灸三壮。左取右。右取左。如食顷立已。

　　二间（一名间谷） 食指本节前内侧陷中。手阳明大肠脉所溜为荥。水。大肠实泻之。铜人。

　　黄。口干口 。急食不通。伤寒水结。东垣曰。气在于臂足取之。先去血脉。后深取阳明、少阴之荥俞二间、三间。

　　三间（一名少谷） 食指本节后内侧陷中。手阳明大肠脉所注为俞。木。铜人。针三分。

　　留三。气喘。目 急痛。吐舌。戾颈。喜惊。多唾。急食不通。伤寒气热。身寒结水。

　　合谷（一名虎口） 手大指次指岐骨间陷中。手阳明大肠脉所过为原。虚实皆拔之。铜人。针不止。热病汗不出。目视不明。生白翳。头痛。下齿龋。耳聋。喉痹。面肿。唇吻不收。喑不能言。口噤不开。偏风。风疹痂疥。偏正头痛。腰脊内引痛。小儿单乳蛾。按合谷妇人妊娠。可泻不可补。补即堕胎。详见足太阴脾经三阴交下。

　　阳 （一名中魁） 腕中上侧两筋间陷中。手阳明大肠脉所行为经。火。铜人。针三分。

　　留七疾。寒咳。呕沫。喉痹。耳鸣耳聋。惊掣肘臂不举。痂疥。

　　偏历 腕中后三寸。手阳明络脉。别走太阴。铜人。针三分。留七呼。灸三壮。明下。

