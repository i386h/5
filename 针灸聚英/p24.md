<!-- { "loadSidebar": true } -->
　　肺胀膨膨缺盆痛。两手交瞀为臂厥。所生病者为气嗽。喘咳烦心胸满结。 臂之外前廉痛。

　　小便频数掌中热。气虚肩背痛而寒。气盛亦疼风汗出。欠伸少气不足息。遗失无度溺色赤。

　　阳明之脉手大肠。次指内侧起商阳。循指上连出合谷。两筋岐骨循臂肪。入肘外廉循外。

　　环出人中交左右。上夹鼻孔注迎香。此经气盛血亦盛。是动 肿并齿痛。所生病者为鼽衄。

　　目黄口干喉痹生。大指次指难为用。肩前 外痛相仍。气有余兮脉热肿。虚则寒栗病偏增。

　　胃足阳明交鼻起。下循鼻外下入齿。还出夹口绕承浆。颐后大迎颊车里。耳前发际至额颅。

　　遂由髀关抵膝膑。 跗中指内关同。一支下膝注三里。前出中指外关通。一支别走足跗指。

　　大指之端经尽矣。此经多气复多血。是动欠伸面颜黑。凄凄恶寒畏见人。忽闻木音心惊惕。

　　登高而歌弃衣走。甚则腹胀乃贲响。凡此诸疾皆 厥。所生病者为狂疟。温淫汗出鼻流血。

　　口唇裂又喉痹。膝膑疼痛腹胀结。气膺伏兔 外廉。足跗中指俱痛彻。有余消谷溺色黄。

　　不足身前寒振栗。胃房胀满食不消。气盛身前皆有热。

　　太阴脾起足大指。上循内侧白肉际。核骨之后内髁前。上 循 胫膝里。股内前廉入腹中。

　　食入即吐胃脘痛。更兼身体痛难移。腹胀善噫舌本强。得后与气快然衰。所生病者舌亦痛。

　　体重不食亦如之。烦心心下仍急痛。泄水溏瘕寒疟随。不卧强立股膝肿。疸发身黄大指痿。

　　手少阴脉起心中。下鬲直与小肠通。支者还从肺系走。直上喉咙系目瞳。直者上肺出腋下。

　　渴欲饮水咽干燥。所生胁痛目如金。胁臂之内后廉痛。掌中有热向经寻。

　　手太阳经小肠脉。小指之端起少泽。循手外廉出踝中。循臂骨出肘内侧。上循肘外出后廉。

　　至目兑 却入耳。复从耳前仍上颊。抵鼻外至目内 。斜络于颧别络接。此经少气还多血。

　　是动则病痛咽嗌。颔下肿兮不可顾。肩如拔兮 似折。所生病兮主肩 。耳聋目黄肿腮颊。

　　肘臂之外后廉痛。部分犹当细分别。足太阳经膀胱脉。目内 上起额尖。支者巅上至耳角。

　　直者从巅脑后悬。络脑还出别下项。仍循肩膊侠脊边。抵腰膂肾膀胱内。一支下与后阴连。

　　贯臀斜入委中穴。一支膊内左右别。贯胛夹脊过髀枢。臀内后廉 中合。下贯 内外踝后。

　　京骨之下指外侧。是经血多气少也。是动头疼不可当。项如拔兮腰似折。髀枢痛彻脊中央。

　　如结兮 如裂。是为髁厥筋乃伤。所生疟痔小指废。头囟项痛目色黄。腰尻 脚疼连背。

　　泪流鼻衄及癫狂。

　　足经肾脉属少阴。小指斜趋涌泉心。然谷之下内踝后。别入跟中 内侵。出 内廉上股内。

　　此经多气而少血。是动病饥不欲食。喘嗽唾血喉中鸣。坐而欲起面如垢。目视KT KT 气不足。

　　心悬如饥常惕惕。所生病者为舌干。口热咽痛气贲逼。股内后廉并脊疼。心胸烦痛疸而 。

　　痿厥嗜卧体怠惰。足下热痛皆肾厥。手厥阴心主起胸。属包下鬲三焦宫。支者循胸出胁下。

　　胁下连腋三寸同。仍上抵腋循 内。太阴少阴两经中。指透中冲支者别。小指次指络相通。

　　是经少气原多血。是动则病手心热。肘臂挛急腋下肿。甚则胸胁支满结。心中淡淡或大动。

　　善笑目黄面赤色。所生病者为心烦。心痛掌热病之则。

　　手经少阳三焦脉。起自小指次指端。两指岐骨手腕表。上出臂外两骨间。肘后 外循肩上。

　　屈下至颐仍注颊。一支出耳入耳前。却从上关交曲颊。至目外 乃尽焉。斯经少血还多气。

　　是动耳鸣喉肿痹。所生病者汗自出。耳后痛兼目锐 。肩 肘臂外皆疼。小指次指亦如废。

　　足脉少阳胆之经。始从两目锐 生。抵头循角下耳后。脑空风池次第行。手少阳前至肩上。

　　下加颊车缺盆合。入胸贯膈络肝经。属胆仍从胁里过。下入气冲毛际荣。横入髀厌环跳内。

　　直者缺盆下腋膺。过季胁下髀厌内。出膝外廉是阳陵。外辅绝骨踝前过。足跗小指次指分。

　　一支别从大指去。三毛之际接肝经。此经多气而少血。是动口苦善太息。心胁疼痛难转移。

　　面尘足热体无泽。所生头痛连锐 。缺盆肿痛并两腋。马刀挟瘿生两傍。汗出振寒 疟疾。

　　胸胁髀膝至 骨。绝骨踝痛及诸节。

　　厥阴足脉肝所终。大指之端毛际丛。足跗上廉太冲分。踝前一寸入中封。上踝交出太阴后。

　　脉上巅会督脉出。支者还生目系中。下络颊里还唇内。支者便从膈肺通。是经血多气少焉。

　　是动腰疼俯仰难。男疝女人小腹肿。面尘脱色及咽干。所生病者为胸满。呕吐洞泄小便难。

　　或时遗溺并狐疝。临证还须仔细看。

　　卷四上

　　奇经八脉歌

　　督脉起自下极俞。并于脊里上风府。过脑额鼻入龈交。为阳脉海都纲要。任脉起于中极底。

　　脉并少阴之肾经。与任督本于阴会。三脉并起而异行。阳跷起足之跟里。循外踝上入风池。

　　阴跷内踝循喉嗌。本足阳阴脉别支。诸阴交起阴维脉。发足少阴筑宾 。诸阳会起阳维脉。

　　太阳之 金门是。带脉周回季胁间。会于维道足少阳。所谓奇经之八脉。维系诸经乃顺常。

　　卷四上

　　流注指微赋

　　疾居荣卫。扶救者针。观虚实与肥瘦。辨四时之浅深。取穴之法。但分阴阳而 谷。迎随逆参其法。篇篇之旨审寻。复按经而察其言。字字之功明谕。疑隐皆知。实虚总附。移疼住痛之有神。针下获安。暴疾沉 至危笃。刺之勿误。详夫阴日血引。值阳气留口温针。阳日气引。逢阴血暖牢寒濡。深求诸经十二作数。络脉十五为周。阴俞六十藏主。阳穴七二府收。

　　刺阳经者。可卧针而取。夺血络者。先俾指而柔。逆为迎而顺为随。呼则泻而吸则补。浅恙新。用针之因。淹疾延患。着灸之由。躁烦药饵而难拯。必取八会。痈肿奇经而畜邪。歼馘砭瘳。况乎甲胆乙肝。丁火壬水。生我者号母。我生者名子。春井夏荥乃邪在。秋经冬合方刺矣。犯禁忌而病复。用日衰而难已。孙络在于肉分。血行出于支里。闷昏针运。经虚补络须然。疼实痒虚。泻子随母要指。想夫先贤迅效无出于针。今人愈疾岂难于医。徐文伯泻孕于苑内。斯由甚速。范九思疗咽于江夏。闻见言希。大抵古今遗迹。后世皆师。王纂针魅而立康。獭从彼出。秋夫疗鬼而获效。魂免伤悲。既而感指幽微。用针真诀。孔窍详于筋骨肉分。刺要察于久新腑脏寒热。接气通经。短长根据法。里外之绝。羸盈必别。勿刺大劳。使人气乱而神隳。慎妄呼吸。防他针昏而闭血。又以常寻古义。由有臧机。遇高贤真趣。则超然得悟。逢达人示教。则表我扶危。男女气脉。行分时合。度养子时刻注。穴须根据今。详定疗病之宜。神针法式。广搜难素之秘密文辞。深考诸家之肘函妙臆。故称庐江流注之指微。

　　以为后学之模规。

　　上流注指微赋。窦桂芳撰次。今自子午流注针经辑录于此。

　　卷四上

　　标幽赋

　　拯救之法。妙用者针。察岁时于天道。定形气于予心。春夏瘦而刺浅。秋冬肥而刺深。

　　不穷厥阴而方终。穴出云门。抵期门而最后。正经十二。别络走三百余支。正侧仰伏。气血有六百余候。手足三阳。手走头而头走足。手足三阴。足走腹而胸走手。要识迎随。须明逆顺。

　　况乎阴阳。气血多少为最。厥阴太阳。少气多血。太阴少阴。少血多气。而又气多血少者。

　　少阳之分。气盛血多者。阳明之位。先详多少之宜。次察应至之气。轻滑慢而未来。沉涩紧而已至。既至也。量寒热而留疾。未至也。据虚实而候气。气之至也。如鱼吞钩饵之浮沉。

　　气未至也。如闲处幽堂之深邃。气速至而速效。气迟至而不治。观夫九针之法。毫针最微。

　　七星上应。众穴主持。本形金也。有蠲邪扶正之道。短长水也。有决凝开滞之机。定刺象木。或邪或正。口藏比火。进阳补羸。循机扪塞以象土。实应五行而可知。然是三寸六分。包含妙理。虽细桢于毫发。同贯多岐。可平五脏之寒热。能调六腑之虚实。拘挛闭塞。遣八邪而去矣。寒热痛痹。开四关而已之。凡刺者。使本神朝而后入。既刺也。使本神定而气随。

　　神不朝而勿刺。神已定而可施。定脚处。取气血为主意。下手处。认水木是根基。天地人三才也。涌泉同璇玑百会。上中下三部也。大包与天枢地机。阳跷阳维并督带。主肩背腰腿在表之病。阴跷阴维任冲脉。主心腹胁肋在里之疑。二陵二跷二交。似续而交五大。两间两商两井。相根据而别两支。足见取穴之法。必有分寸。先审自意。次观肉分。伸屈而得之。或平直而安定。在阳部筋骨之侧。陷下为真。在阴分 之间。动脉相应。取五穴用一穴而必端。取三经用一经而可正。头部与肩部详分。督脉与任脉异（一作易）定。明标与本。论刺深刺浅之经。住痛移疼。取相交相贯之径。岂不闻脏腑病。而求门海俞募之微。经络滞。而求原别交会之道。更穷四根三结。根据标本而刺无不痊。但用八法五门。分主客而针无不效。八脉始终连八会。本是纪纲。十二经络十二原。是谓枢要。一日取六十六穴之法。方见幽微。一时取一十二经之原。始知要妙。原夫补泻之法。非呼吸而在手指。速效之功。要交正而识本经。交经缪刺。左有病而右畔取。泻络远针。头有病而脚上针。巨刺与缪刺各异。微针与妙刺相通。观部分而知经络之虚实。视浮沉而辨脏腑之寒温。且夫先令针耀而虑针损。次藏口内而欲针温。目无外视。手如握虎。心无内慕。如待贵人。左手重而多按。欲令气散。右手轻而徐入。不痛之因。空心恐怯。直立侧而多晕。背目沉掐。坐卧平而没昏。推于十干十变。知孔穴之开阖。论其五行五脏。察时日之旺衰。伏如横弩。应若发机。阴交阳别而定血晕。阴跷阳维而下胎衣。痹厥偏枯。迎随俾经络接续。漏崩带下。温补使气血根据归。静以久留。停针待之。必准者。取照海治喉中之闭塞。端的处。用大钟治心内之呆痴。大抵疼痛实泻。痒麻虚补。体重节痛而俞居。心下痞满而井主。心胀咽痛。针太冲而必除。脾冷胃疼。泻公孙而立愈。胸满腹痛刺内关。胁疼肋痛针飞虎。筋挛骨痛而补魂门。体热劳嗽而泻魄户。

