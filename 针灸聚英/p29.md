<!-- { "loadSidebar": true } -->
　　乃真气未至。不可出之。出之者。其病即复。再须补泻。停以待之。直待微松。方可出针豆许。摇而停之。补者吸之去疾。其穴急扪。泻者呼之去徐。其穴不闭。欲令腠密。然后吸气。故曰下针贵迟。大急伤血。出针贵缓。大急伤气。以上总要。于斯尽矣。方夫治病。其法有八。一曰烧山火。治顽麻冷痹先浅后深。用九阳而三进三退。慢提紧按。热至。紧闭。插针。除寒之有准。二曰透天凉。治肌热骨蒸。先深后浅。用六阴而三出三入。紧提慢按。寒至。徐徐举针。退热之可凭。皆细细搓之。退热准绳。三曰阳中引阴。先寒后热。自浅而深。以九六之法。先补后泻也。四曰阴中引阳。先热后寒。自深而浅。以九六之方。则先泻后补也。补者直须热至。泻者务待寒侵。犹如搓线。慢慢转针。法在浅则用浅。法在深则用深。二者不可兼而紊之也。五曰子午捣臼。水蛊鬲气。落穴之后。调气均匀。针行上下。九入六出。左右转之。十遭自平。六曰进气之诀。腰背肘膝痛。浑身走注疼。刺九分。行九补。

　　卧针五七吸。待气上下。亦可龙虎交战。左捻九而右捻六。是亦住痛之针。七曰留气之诀。

　　癖 瘕。刺七分。用纯阳。然后乃直插针。气来深刺。提针再停。八曰抽添之诀。瘫痪疮癞。取其要穴。使九阳得气。提按搜索。大要运气周遍。扶针直插。复向下纳。回阳倒阴。

　　指下玄微。胸中活法。一有未应。反复再施。若夫过关过节催运气。以飞经走气。其法有四。一曰青龙摆尾。如扶船舵。不进不退。一左一右。慢慢拨动。二曰白虎摇头。似手摇铃。

　　退方进圆。兼之左右。摇而振之。三曰苍龟探穴。如入土之象。一退三进。钻剔四方。四曰赤凤迎源。展翅之仪。入针至地。提针至天。候针自摇。复进其原。上下左右。四围飞旋。

　　病在上吸而退之。病在下呼而进之。至夫久患偏枯。通经接气之法。已有定息寸数。手足三阳。上九而下十四。过经四寸。手足三阴。上七而下十二。过经五寸。在乎摇动出纳。呼吸同法。驱运气血。顷刻周流。上下通接。可使寒者暖而热者凉。痛者止而胀者消。若开渠之决水。立时见功。何倾危之不起哉。虽然。病有三因。皆从气血。针分八法。不离阴阳。盖经脉昼夜之循环。呼吸往来之不息。和则身体康健。否则疾病竞生。譬天下国家地方。山海田园。江河溪谷。值岁时风雨均调。则水道疏利。民安物阜。其或一方一所。风雨不均。遭以旱潦。使水道涌竭不通。灾伤遂至。人之气血。受病三因。亦犹方所之于旱潦。盖针砭所以通经脉。均血气。蠲邪扶正。故曰捷法最奇者哉。

　　卷四下

　　子午流注逐日按时定穴歌

　　甲日戌时胆窍阴。丙子时中前谷荥。戊寅陷谷阳明俞。返本丘墟木在寅。庚辰经注阳穴。

　　己丑太白太冲穴。辛卯经渠是肺经。癸巳肾宫阴谷合。乙未劳宫水穴荥。丙日申时少泽当。

　　戊戌内庭治胀康。庚子时在三间俞。本原腕骨可祛黄。壬寅经水昆仑上。甲辰阳陵泉合长。

　　丙午时受三焦火。中渚之中仔细详。丁日未时心少冲。己酉大都脾土逢。辛亥太渊神门穴。

　　癸丑复溜肾水通。乙卯肝经曲泉合。丁巳包络大陵中。戊日午时厉兑先。庚申荥穴二间迁。

　　壬戌膀胱寻束骨。冲阳土穴必还原。甲子胆经阳辅是。丙寅小海穴安然。戊辰气纳三焦脉。

　　经火支沟刺必痊。己日巳时隐白始。辛未时中鱼际取。癸酉太 太白原。乙亥中封内踝比。

　　丁丑时合少海心。己卯间使包络止。庚日辰时商阳居。壬午膀胱通谷之。甲申临泣为俞木。

　　合谷金原返本归。丙戌小肠阳谷穴。戊子时居三里宜。庚寅气纳三焦合。天井之中不用疑。

　　辛日卯时少商本。癸巳然谷何须忖。乙未太冲原太渊。丁酉心经灵道引。己亥脾合阴陵泉。

　　辛丑曲泽包络准。壬日寅时起至阴。甲辰胆脉侠 荥。丙午小肠后 俞。返求京骨本原寻。

　　三焦寄在阳池穴。反本还原是的亲。戊申时注解 胃。大肠庚戌曲池真。壬子气纳三焦寄。

　　井穴关冲一片金。关冲属金壬属水。子母相生恩义深。癸日亥时井涌泉。乙丑行间穴必然。

　　丁卯俞穴神门是。本寻肾水太 原。包络大陵原并过。己巳商丘内踝边。辛未肺经合尺泽。

　　癸酉中冲包络连。子午截时安定穴。留传后学莫忘言。

　　上流注歌。徐氏所撰。还原化本之理。血气所纳之穴。斯昭昭矣。

　　卷四下

　　孙真人十三鬼穴歌

　　百邪癫狂所为病。针有十三穴须认。凡针之体先鬼宫。次针鬼信无不应。一一从头逐一求。

　　三针足大指甲下。名曰鬼垒入二分。四针掌后大陵穴。入寸五分为鬼心。五针申脉名鬼路。

　　火针三下七 。第六却寻大杼上。入发一寸名鬼枕。七刺耳垂下五分。名曰鬼床针要温。

　　八针承浆名鬼市。从左出右君须记。九针间使鬼营上。十针上星名鬼堂。十一阴下缝三壮。

　　女玉门头为鬼藏。十二曲池名鬼臣。火针仍要七 。十三舌头当舌中。此穴须名是鬼封。

　　手足两边相对刺。若逢孤穴只单通。此是先师真妙诀。狂猖恶鬼走无踪。

　　卷四下

　　八法手诀歌

　　春夏先深而后浅。秋冬先浅而后深。随处按之呼吸轻。迎而吸之寻内关。补虚泻实公孙是。

　　先浅后深阳数法。前二后三阳数定。临泣公孙肠中病。脊头腰背申脉攻。照海咽喉并小腹。

　　内关行处治心疼。后 前上外肩背。列缺针时脉气通。急按慢提阴气升。急提慢按阳气降。

　　取阳取阴皆六数。达人刺处有奇效。

　　卷四下

　　八法飞腾定十干八卦歌

　　壬甲之日公孙干。乙癸坤宫申脉连。庚日外关属震卦。丙从艮位内关便。戊日临泣坎象卦。后 辛日巽宫迁。丁日兑宫针照海。己应列缺与离前。

　　卷四下

　　三阴三阳歌

　　丙手太阳壬足阳。庚手阳明戊足乡。焦手少阳甲足类。辛手太阴己足详。丁手少阴癸足论。心包厥阴乙足量。

　　一论甲窍阴。胆足少阳经。乙木是大敦。肝经足厥阴。丙少泽小肠。名为手太阳。丁心少冲在手乡。辛少商为肺。太阴掌上详。壬至阴膀胱。原是足太阳。涌泉肾经穴。足上少阴乡。

　　三焦为父手少阳。包络足上厥阴母。

　　甲胆原来属窍阴。三焦足是少阳经。乙木属肝名大敦。包络同归踝厥阴。丙似少阳少泽乡。

　　庚似商阳大肠络。戊属厉胃足阳明。

　　卷四下

　　血忌歌

　　行针须要明血忌。正丑二寅三之未。四申五卯六酉宫。七辰八戌九居巳。十亥十一月午当。腊子更加逢日闭。

　　卷四下

　　逐日人神歌

　　初一十一二十一起。足拇鼻柱手小指。初二十二二十二日。外踝发际外踝位。初三十三二十三。股。初。腕

　　卷四下

　　九宫尻神歌

　　尻神所在足跟由。坤内外踝圣人留。震宫牙 分明记。巽位还居乳口头。中宫肩骨连尻骨。

　　为医精晓尻神法。万病无干禁忌忧。

　　卷四下

　　太乙人神歌

　　立春艮上起天留。戊寅己丑右足求。春分左胁仓门震。乙卯日见定为仇。立夏戊辰己巳巽。

　　秋分仓果西方兑。辛酉还从右胁谋。立冬左足加新洛。戊戌己亥干位收。冬至坎方临叶蛰。

　　壬子腰尻下窍流。五脏六腑并脐腹。招摇诸戊己中州。溃治痈疽当须避。犯其天忌疾难瘳。

　　卷四下

　　杂病十一穴歌

　　攒竹丝空主头疼。偏正皆宜向此针。更去大都除泻动。风池针刺三分深。曲池合谷先针泻。

　　更向大都针眼痛。太渊穴内用针行。牙疼三分针吕细。齿疼根据前指上明。更推大都左之右。

　　交互相迎仔细迎。听会兼之与听宫。七分针泻耳中聋。耳门又泻三分许。更加七壮灸听宫。

　　大肠经内将针泻。曲池合谷七分中。医者若能明此理。针下之时便见功。肩背并和肩膊疼。

　　曲池合谷七分深。未愈尺泽加一寸。更于三间次第行。各入七分于穴内。少风二腑刺心经。

　　穴内浅深根据法用。当时蠲疾两之经。咽喉以下至于脐。胃脘之中百病危。心气痛时胸结硬。

　　伤寒呕哕闷涎随。列缺下针三分许。三分针泻到风池。二指三间并三里。中冲还刺五分根据。

　　汗出难来刺腕骨。五分针泻要君知。鱼际经渠并通里。一分针泻汗淋漓。二指三间及三里。

　　大指各刺五分宜。汗至如若通遍体。有人明此是良医。四肢无力中邪风。眼涩难开百病攻。

　　精神昏倦多不语。风池合谷用针通。两手三间随后泻。三里兼之与太冲。各入五分于穴内。

　　迎随得法有神功。风池手足指诸间。右痪偏风左曰瘫。各刺五分随后泻。更灸七壮便身安。

　　三里阴交行气泻。一寸三分量病看。每穴又加三七壮。自然瘫痪实时安。肘痛将针刺曲池。

　　经渠合谷共相宜。五分针刺于二穴。疟病缠身便得离。未愈更加三间刺。五分深刺莫忧疑。

　　又兼气痛憎寒热。间使行针莫用迟。腿胯腰疼痞气攻。髋骨穴内七分穷。更针风市兼三里。

　　一寸三分补泻同。又去阴交泻一寸。行间仍刺五分中。刚柔进退随呼吸。去疾除 捻指工。

　　肘膝疼时刺曲池。进针一寸是相宜。左病针右右针左。根据此三分泻气奇。膝痛三寸针犊鼻。

　　三里阴交要七次。但能仔细寻其理。劫病之功在片时。

　　卷四下　杂病歌

　　风

　　半身不遂患偏风。肩 曲池列缺同。阳陵泉兮手三里。合谷绝骨丘墟中。环跳昆仑照海穴。

　　肘不能屈治腕骨。偏风却治冲阳窟。身体反折肝俞中。中风肘挛内关突。目戴上治丝竹空。

　　吐涎百会丝竹同。不识人治水沟穴。临泣合谷三穴攻。脊反折兮治风府。并治哑门真有补。

　　风痹天井曲泽中。少海委中兼阳辅。惊痫神庭与百会。前顶涌泉丝竹类。神阙一壮鸠尾三。

　　七穴治之斯为贵。风劳曲泉膀胱俞。只有膀胱七壮宜。风疰肾俞膀胱穴。三壮百会肝与脾。

　　风眩临泣与阳谷。再有申脉同腕骨。风痛临泣百会攻。肩井肩 曲池窟。兼治天井并内间。

　　通前七穴不可忽。口眼 斜治太渊。列缺申脉与二间。内庭行间地五等。水沟颊车合谷连。

　　复有通谷不可失。十一穴治病即痊。喑哑间使与支沟。合谷鱼际并复溜。灵道阴谷然谷穴。

　　兼治通谷疾即瘳。凡人口噤不可开。颊车承浆合谷该。风痫疾发僵仆地。风池百会灸无灾。

