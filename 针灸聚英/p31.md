<!-- { "loadSidebar": true } -->
　　肿胀

　　浑身浮肿治曲池。合谷三里内庭医。行间三阴交六穴。治之此病绝根株。水肿列缺腕骨医。

　　再兼神阙十八穴。速除此疾无毫厘。四肢浮肿曲池中。通里合谷中渚同。液门三里三阴交。

　　风肿身浮解 攻。水肿气胀满复溜。并兼神阙功效收。水胀胁满阴陵泉。遍身肿满疾久缠。

　　更兼饮食又不化。肾俞百壮病即痊。凡人消痹治太 。伤饱身黄章门医。红瘅合谷与百会。

　　委中三里与曲池。黄瘅百劳腕骨中。三里涌泉中脘同。然谷太冲复溜穴。膏肓大陵与劳宫。

　　还有脾俞兼在内。太 一穴在中封。

　　卷四下　杂病歌

　　汗

　　多汗合谷补之先。次泻复溜汗即干。少汗先泻合谷穴。次补复溜病即痊。有汗列缺与曲池。

　　中渚液门及鱼际。合谷支沟与经渠。大陵少商商阳等。大都委中与侠 。陷谷厉兑二十二穴。

　　卷四下　杂病歌

　　痹厥

　　风痹尺泽阳辅区。积癖痰痹治膈俞。寒厥太渊液门穴。假如痿厥治丘墟。尸厥如死不知事。

　　厥逆列缺与中冲。金门大都内庭中。厉兑隐白大敦穴。须治八穴为有功。曲泉尺泽与支沟。

　　少海前谷三里头。三阴交与曲泉穴。照海内庭太 丘。行间大都十二穴。次第详治病即瘳。

　　卷四下　杂病歌

　　肠痔大便

　　肠鸣三里陷谷焚。公孙太白与章门。神阙胃俞三焦俞。三阴交兮与水分。肠鸣而泄神阙穴。

　　并治一穴三阴交。泄不止兮亦神阙。泄不觉兮治中脘。痢疾曲泉太 便。太冲丹田与脾俞。

　　兼治小肠俞最善。便血承山并复溜。太冲太白四穴求。大便不禁丹田穴。兼治大肠俞即瘳。

　　大便不通治太 。承山照海太冲宜。小肠俞穴与太白。章门穴与膀胱俞。大便下重治承山。

　　解太白带脉间。闭塞照海与太白。兼治章门如神丹。泻泄曲泉隐白宜。阴陵然谷三焦俞。

　　京骨中脘脾俞穴。肩俞大肠俞天枢。五痔承山与委中。飞扬阳辅复溜同。侠 气海会阴穴。

　　长强之穴与太冲。肠风百壮灸尾穷。假如大小便不通。三百壮灸胃脘穴。功效最速如神通。

　　肠痈痛治太白中。陷谷大肠俞与同。乃若脱肛治百会。灸至七壮是尾穷。此疾须用治三穴。

　　随年壮兮灸脐中。患者血痔泄腹痛。承山复溜二穴攻。若是痔疾骨疽蚀。承山商丘收神功。

　　久痔宜治二白间。须兼长强与承山。

　　卷四下　杂病歌

　　疝

　　寒疝腹痛阴市宜。并及太 与肝俞。疝瘕须治阴跷穴。卒疝大敦与丘墟。兼治阴市与照海。

　　三阴交穴曲泉穴。宜兼阴陵六穴攻。腹中之病云疝瘕。阴陵太 丘墟佳。更兼照海通四穴。

　　从此治之无所差。肠癖 疝小肠痛。灸至百壮通谷用。京骨穴与大肠俞。三穴治之有神应。

　　偏坠木肾治归来。大敦三阴交穴该。阴疝太冲大敦穴。三穴治之绝无灾。 癖膀胱小肠事。

　　医家宜把燔针刺。五枢气海及三里。气门百壮三交俞。阴肿大小便数兮。或阴入腹大敦宜。

　　阴肿曲泉太 穴。大敦三阴交肾俞。阴茎肿痛治曲泉。阴陵阴谷与行间。太冲大敦太 穴。

　　肾俞中极三阴痊。阴茎痛兮阴汗出。太 鱼际与中极。更治一穴三阴交。四穴治之多有力。

　　转胞不溺只淋沥。关元疗病真可必。肾脏虚冷日渐羸。阴疼少气遗精疲。不须别求疗此病。

　　只治一穴是肾俞。遗精白浊肾俞烧。关元穴与三阴交。梦泄百壮曲泉穴。中封太冲至阴高。

　　膈俞脾俞肾俞准。关元三焦三阴交。寒热气淋阴陵宜。淋漓曲泉然谷医。阴陵行间大敦穴。

　　涌泉气门小肠俞。小便黄赤阴谷中。太溪肾俞气海同。膀胱俞穴宜兼治。五穴无缺有神功。

　　小便五色治委中。须把前谷第二攻。小便不禁上承浆。阴陵委中太冲间。膀胱俞穴大敦穴。

　　通治六穴患者安。小便赤如血大陵。兼治关元病始轻。妇人胞转小便艰。二七壮兮治关元。

　　遗溺神门鱼际穴。太冲大敦及关元。阴痿丸骞阴谷中。然谷三阴交中封。兼治大敦通五穴。

　　此病立待有神功。阴挺出兮治太冲。少府照海曲泉同。疝气偏坠用小绳。患者口角量一形。

　　分作三折成三角。如△样为权衡。一角安在脐心上。两角安在脐下平。两角尽处是灸穴。患左患右灸反更。各三七壮病立愈。二穴俱灸亦安宁。膀胱气攻胁脐下。阴肾入腹病染增。自脐量下至六寸。两旁各寸是穴中。患左患右灸反复。炷如小麦大相应。

　　卷四下　杂病歌

　　头面

　　头痛百会上星中。风府攒竹小海攻。阳 后 合谷穴。腕骨中渚丝竹空。风池昆仑阳陵等。

　　头偏痛者针头维。脑泻囟会通谷医。头风上星前顶穴。百会阳谷合谷宜。通前通后共八穴。

　　昆仑关元与侠 。脑痛上星风池中。脑空天柱少海攻。头风面目赤何治。通里解 真有功。

　　头风牵引脑项痛。上星百会合谷同。偏正头风百会穴。前顶神庭上星通。风池合谷头维等。

　　攒竹穴与丝竹空。醉后头风治印堂。攒竹三里三穴当。头风眩晕治合谷。次及丰隆解 方。

　　再兼风池通四穴。垂手着膝着腿双。两般皆灸虎口内。更详此处宜灸壮。面肿水沟与上星。

　　攒竹支沟间使应。中渚液门解 穴。行间厉兑噫嘻灵。再兼天牖风池等。十三穴内治之精。

　　面痒肿兮治迎香。再兼合谷治之良。患者头面项俱痛。百会项后合谷强。假如头风冷泪出。

　　攒竹合谷治无失。脑昏目赤攒竹中。头旋目窗百会同。申脉至阴络却穴。通前五穴治有功。

　　至若面肿与项强。鼻生息肉治承浆。头肿上星前顶穴。大陵出血公孙央。若人颊肿治颊车。

　　颐颔肿者阳谷宜。腕骨前谷商阳等。侠 手三里丘墟。风动如虫行迎香。颈项强急风府央。

　　若人头面目浮肿。宜治陷谷与目窗。眼睑 动治头维。再兼一穴攒竹医。脑风而疼治少海。

　　头肿身热是肾俞。眉棱痛兮肝俞穴。毛发焦燥治下廉。面浮肿兮厉兑穴。面肿若灸水分痊。

　　头目眩疼反肿者。兼生白屑灸囟会。

　　卷四下　杂病歌

　　咽喉

　　凡人喉痹治颊车。合谷少商与经渠。大陵二间与尺泽。再兼前谷与阳 。假如鼓颔治少商。

　　咽中闭者治合谷。再有曲池二穴同。咽喉肿痛又闭塞。水粒不下合谷得。少商兼以三棱针。

　　刺手大指背头吉。节上甲根不可瘥。排刺三针斯为毕。双蛾玉液与金津。又兼少商三穴焚。

　　单蛾少商合谷等。并治廉泉病绝根。复有咽喉肿闭甚。治之以细三棱针。把针藏在笔端内。

　　以药点肿给患人。却将笔端点肿处。刺之立愈病除根。续添一证是咽痛。若治风府效如神。

　　卷四下　杂病歌

　　耳目

　　耳鸣百会与听宫。听会耳门络却中。阳 阳谷前谷穴。后 腕骨中渚同。液门商阳肾俞顶。

　　听会听宫通六穴。治之此患定不存。凡人目赤目窗针。大陵合谷液门临。上星丝竹空攒竹。

　　七穴治之病绝根。目风赤烂阳谷烧。赤翳攒竹后 高。再兼液门通三穴。斯病可待无根苗。

　　目赤肤翳治太渊。侠 攒竹风池前。目翳膜者治合谷。临泣角孙液门巅。后 中渚睛明穴。

　　白翳临泣肝俞痊。睛痛内庭与上星。假如冷泪治睛明。临泣风池脘骨穴。四穴不失医者精。

　　迎风有泪治头维。睛明临泣与风池。眼泪出治临泣穴。百会液门与后 。通前通后共八穴。

　　必是前谷与肝俞。风生卒生翳膜引。两目痛兮不可忍。睛明穴及手中指。本节间尖三壮准。

　　眼睫毛倒丝竹空。青盲无见肝俞中。并及商阳通二穴。患左患右左右攻。眼 急痛三间医。

　　假如目昏治头维。攒竹睛明目窗穴。百会风府与风池。合谷肝俞丝竹空。再兼一穴是肾俞。

　　目眩临泣风府中。风池阳谷中渚同。通前通后共八穴。液门鱼际丝竹空。目痛阳 二间精。

　　次及三间与大陵。前后总算六穴治。须兼前谷与上星。目眶烂见风泪流。宜治头维颧 头。

　　眼痒眼痛光明泻。兼治五会痒痛休。目生翳者治肝俞。命门童子 穴宜。外 五分得气泻。

　　再兼合谷商阳医。小儿雀目不见物。手拇指甲后一寸。宜在内廉外纹头。白肉际各一壮稳。

　　卷四下　杂病歌

　　鼻口

　　鼻有息肉治迎香。衄血风府风池良。合谷二间三间穴。后 前谷委中强。申脉昆仑并厉兼治上星隐白长。鼽衄风府与二间。再兼一穴是迎香。鼻塞上星临泣烧。百会前谷厉兑高。

　　通前通后共七穴。兼治合谷迎香焦。鼻流清涕治人中。上星风府三穴攻。脑泻鼻中臭涕出。

　　曲差上星治有功。鼻衄上星二七壮。兼治绝骨囟会康。又法灸项后发际。两肋中间宛宛央。

　　久病流涕出不禁。百会灸之病绝根。口干尺泽与曲泽。大陵二间少商穴。再兼一穴是商阳。

　　仔细治之效自获。咽干太渊鱼际中。消渴水沟承浆通。金津玉液曲池穴。太冲行间与劳宫。

　　商丘然谷隐白穴。百日以上不可攻。唇干有涎治下廉。舌干涎出复溜尖。唇干饮食又不下。

　　三间少商治之痊。假如唇动如虫行。水沟一穴治之宁。唇肿宜治迎香穴。口 眼斜颊车精。

　　水沟列缺太渊穴。合谷二间丝竹空。兼治地仓极有效。感应最速如神灵。口噤颊车与支沟。

　　外关列缺内庭头。再兼厉兑通六穴。次第治之病自瘳。失口不语治间使。支沟灵道兼鱼际。

　　合谷阴谷复溜穴。再治然谷病即愈。舌缓太渊合谷中。冲阳内庭风府同。通前通后共七穴。

　　三阴交穴昆仑攻。舌强哑门少商穴。鱼际二间与中冲。再兼阴谷然谷等。七穴治之为有功。

　　假如舌黄治鱼际。齿寒少海实为贵。齿痛商阳一穴医。齿龋恶风合谷利。再兼厉兑二穴攻。

　　医者寻趁须仔细。齿龋厉兑少海宜。小海阳谷合谷奇。液门二间内庭等。 痛角孙少海居。

　　舌齿腐兮承浆穴。须兼劳宫二穴医。牙疼少海与曲池。阳谷二间与阳 。更兼内庭与吕细。

　　并及液门与颊车。上牙疼兮治人中。太渊吕细三穴通。臂上起肉中五炷。灸之立待有神功。

　　下牙疼者龙玄穴。侧腕交叉脉是斯。并及承浆合谷穴。腕上五寸两筋间。灸至五壮病必痊。

　　不能嚼物角孙强。牙疳蚀烂至生疮。炷如小箸头样大。七壮须灸在承浆。

　　卷四下　杂病歌

　　胸背胁

