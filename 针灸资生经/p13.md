<!-- { "loadSidebar": true } -->
　　曲泉、治泄利。四肢不举。（铜见疝。）腹结、治腹寒泄利。（见脐痛。）神阙、治泄止。小儿奶利不绝。腹大。绕脐痛。气穴、治妇人泄利不止。（见月事。）阳纲、治大便泄利。意舍、治大便滑泄。（并见腹胀。）梁门、治大肠滑泄。谷不化。（见积气。）关门、治泄利不欲食。（见积气。）天枢、治泄利食不化。三焦俞、治水谷不化。欲泄注。（见腹胀。）悬枢、治水谷不化。下利。（见积聚。）脊中、治温病积聚下利。中 、治腹胀下利食泄。脾俞、治泄利。（见腹胀。）膀胱俞、治泄利腹痛。大肠俞、肾俞、治洞泄食不化。（见劳瘵。）

　　会阳、治腹中冷气。泄利不止。京门、治小腹急肿。肠鸣洞泄。 枢引痛。三间、治腹满肠鸣洞泄。然谷、治儿洞泄。（见口噤。）关元、疗腹泄不止。（明下见贲豚。）京门、然谷、阴陵泉、主洞泄不化。（千）肾俞、章门、主寒中洞泄不化。京门、昆仑、主洞泄体痛。长强、主头重洞泄。明下云、洞泄不禁。

　　阴陵泉、隐白、主胸中热。暴泄。大肠俞、主肠鸣腹 肿暴泄。三焦俞、小肠俞、、意舍、章门、主肠鸣腹胀欲泄注。会阳、主腹中有寒泄注。肠 便血。束骨、主肠 泄。天枢、主冬月重感于寒则泄。当脐痛。肠胃间游气切痛。若心腹痛而后泄。此寒气客于肠间云云。灸关元百壮。服当归缩砂汤。（指）泄泻宜先灸脐中。次灸关元等穴。

　　针灸资生经第三

　　飧泄

　　中 、主腹胀飧泄。下廉、治小腹痛飧泄。次指间痛。唇干。涎出不觉。不得汗出。

　　毛发疝瘕。）

　　素问言春伤于风。夏必飧泄。苟知伤于风而得之。则药自可治。虽不着艾。未为害也。

　　本事方云、飧泄者、食谷不化也。春时木旺。肝生风邪。淫于脾经。至夏引冷当风。故。宜芎 丸。芎 神曲白术附子等分。细末。糊丸梧子大。每服三五十丸。米饮下。治脾湿而泄者。万无不中。其用芎除湿有理。故载于此。

　　针灸资生经第三

　　溏泄

　　三阴交、治溏泄食不化。（铜见腹胀。）地机、（见水肿。）治溏泄。地机、主溏瘕腹痛藏痹。太冲等、主溏泄。（见痢。）

　　予尝患痹疼。既愈而溏利者久之。因灸脐中。遂不登溷。连三日灸之。三夕不登溷。

　　若灸溏泄。脐中第一。三阴交等穴。乃其次也。

　　本事方云、一亲每五更初必溏痢一次者数月。有人云、此名肾泄。肾感阴气而然。服五味子散溏利有理。故附载之。

　　予旧患溏利。每天晓必如厕。人教赎豆附丸服即愈。其方不可得也。它年再患此。只用姜煎附子加豆蔻服愈。

　　针灸资生经第三

　　痢（余见泻）

　　素问言泄痢有五种。一曰胃泄。饮食不化而色黄。胃与脾合故黄也。二曰脾泄。腹胀而注泄无休。又上逆呕。此为寒热之患也。三曰大肠泄。食毕肠鸣切痛。而痢白色。大肠与肺合故白也。四曰小肠泄。身瘦而便脓血。小肠与心合。心主血也。五曰大瘕泄。里急后重。数至圊不能便。茎中痛。此肾泄也。诸家方有二十余种。此唯言五种。盖举其纲也。必用方亦有赤白疳蛊之别。其大概则脏腑寒也。廪丘公所谓诸下悉寒是也。数予治人痢。惟与以镇灵丹。无有不效。或未效、更加丸数。则效矣。若蛊利、则用柏叶黄连煎服。（见既效。）诸痢惟耆域方用浓朴罂粟壳末最佳。后人又加木香黄连陈皮等分。甘草拌之。黄谷叶数片、姜枣乌梅水煎。予尝用之验。故载于此。然痢本无恶证。而有患此而死者。或者世医以痢为热病。

　　多服冷药故也。若其急难。亦当灼艾。不可专用药云。

　　复溜、主肠 便脓血。泄痢后重。腹痛如 状。（千）交信、主泄痢赤白。（铜同。）漏血。

　　大冲、曲泉、主溏泄痢注下血。小肠俞、主泄痢脓血五色。重下肿痛。丹田、主泄痢不禁。小腹绞痛。关元、大溪、主泄痢不止。脾俞、主泄痢不食。食不生肌。五枢、主妇人赤白。里急螈 。曲泉、治泄水下利脓血。（铜见风劳。）中膂俞、治肠冷赤白痢。（明同。）膀胱俞、疗泄痢腹痛。（明）脊俞、疗温病积聚下痢。（铜作下利。）关元、疗泄痢。（见便不禁。）小儿痢下赤白。秋末脱肛。每厕、腹痛不可忍。灸十二椎下节间名接脊穴一壮。黄帝疗小儿疳痢脱肛。体瘦渴饮。形容瘦悴。诸药不瘥。灸尾翠骨上三寸骨陷间三壮。岐伯云、三伏内用桃水浴孩子。午正时当日灸之。用青帛拭。似见疳虫随汗出。

　　神效。小儿秋深冷痢不止。灸脐下二寸三寸间动脉中三壮。妇人水泄痢。灸气海百壮。

　　泄痢食不消。不作肌肤。灸脾俞随年壮。（千）泄注五利便脓。重下腹痛。灸小肠俞百壮。泄痢不禁。小腹绞痛。灸石门百壮。三报。久痢百治不瘥。灸足阳门下一寸高骨上陷中。去大指岐三寸。随年。又脐中二三百壮。又关元三百。（十日灸。）赤白下、灸穷骨多为佳。四肢不举。多汗洞痢。灸大横随年。（余见千金。）痢暴下如水云云。气海百壮。（

　　针灸资生经第三

　　便血

　　（余见痢 肠风）

　　复留、太冲等、（并见痢。）会阳、（见泻。）主便血。（千）下廉、幽门、（明同。）

　　太白、（见吐泻。）治泄利脓血。（铜）太白、治吐泄脓血。（见腹胀。）小肠俞、治大便脓血出。（明同。）下 、治大便下血。腹哀、治大便脓血。（见腹痛。）千又云、寒中食不化腹痛。劳宫、（见伤寒。）治大小便血。

　　陆氏续集验方、治下血不止。量脐心与脊骨平。于脊骨上灸七壮即止。如再发、即再灸七壮。永除根本。目睹数人有效。予尝用此灸人肠风。皆除根本。神效无比。然亦须按其骨突处酸疼方灸之。不疼则不灸也。但便血本因于肠风。肠风即肠痔。不可分而为三。或分为三而

　　针灸资生经第三

　　痔

　　（ 漏 余见疡 ）

　　长强、治肠风下血。五种痔。疳蚀下部 。此痔根本是冷。谨冷食房劳。（铜与明同。）

　　云、疗久痔。会阴、治谷道瘙扰。久痔相通者死。（千云。主痔与阴相通者死。）会阳、治久痔。小肠俞、治五痔疼。（明同。） 边、治五痔发肿。复溜、治血痔泄后肿。

　　飞扬、治野鸡痔。承山、治久痔。肿痛。扶承、治久痔尻 肿。大便难。阴胞有寒。小便不利。千云、疗五种痔。泻鲜血。尻 中肿。大便难。小便不利。气海俞、疗痔病泻血。（明）

　　飞扬、主痔篡伤痛。商丘、复溜、主痔血泄后重。劳宫、主热痔。承筋、承扶、委中、阳谷、主痔痛掖下肿。商丘、主痔骨蚀。（铜云。痔疾骨疽蚀。）支沟、章门、主马刀肿 。绝骨、主 马刀掖肿。侠溪、阳辅、（铜同。）太冲、主掖下肿。马刀 。（铜云。太冲临泣治马刀疡 。）天突、章门、天池、支沟、主漏。天突、天窗、主漏颈痛。长强、疗下漏。（明见痔一千用葶苈子豉作饼灸漏。外台云：不可灸头疮。葶苈气入。）灸痔法。疾若未深。尾闾骨下近谷道灸一穴。便可除去。如传信方先以经年槐枝煎汤洗。后灸其上七壮。大称其验。如本草只以马蓝菜根一握、水三碗、煎碗半。乘热以小口瓦器中熏洗。令肿退。于元生鼠奶根上灸。（即不可灸尖头。恐效迟。）如患深、用汤洗未退。

　　易汤洗令消。然后灸。觉火气通至胸乃效。病虽深、至二十余壮。永绝根本。以竹片护四边肉。仍于天色寒凉时灸。忌毒物。（集效）

　　千金灸漏。更有数穴。

　　针灸资生经第三

　　肠风

　　脊端穷骨（脊骨尽处。）一名龟尾。当中灸三壮。治肠风泻血即愈。须颠倒身方灸得。

　　久冷五痔便血。脊中百壮。（千翼）

　　何教授汤簿有此疾积年。皆一灸除根。汤簿因传此法。后观灸经。此穴疗小儿脱肛泻血。盖岐伯灸小儿法也。后人因之以灸大人肠风泻血尔。盖大人小儿之病初不异故也。五痔便血失屎。（回气百壮。在脊穷骨上赤白下。）

　　长强、治肠风下血。（铜见痔。）

　　肠风药甚众。多不作效。何也。本草衍义曰、肠风乃肠痔。苟知其为痔而治之。无不效矣。

　　若灸肠风。长强为要穴云。近李仓肠风。市医以杖量脐中于脊骨当脐处灸。即愈。予因此为人灸肠风。皆除根。（陆氏方治下血除根。）

　　针灸资生经第三

　　肠

　　复留、（见痢。）束骨、会阳、（见泻。）主肠 。（千）中都、治肠 。 疝小腹痛。

　　（铜）四满、治肠 切痛。（见积聚。）

　　结积留饮 囊。胸满饮食不消。灸通谷五十壮。（千）大肠俞、主风。腹中雷鸣。大肠。肠 泄痢。食不消化。小腹绞痛。腰脊疼强。大小便难。不能饮食。灸百壮。三报之。

　　诸结积留饮 囊。胸满饮食不消。通谷五十壮。又胃管三百。三报之。第十五椎名下极俞、主腹中疾。腰痛。膀胱寒。 饮注下。随年壮。（千翼）会阳、主腹中有寒泄注。肠 便血。束骨、主肠 泄。膺窗、主肠鸣泄注。阳纲、主大便不节。小便赤黄。肠鸣泄注。

　　三焦俞、小肠俞、下 、意舍、章门、主肠鸣腹胀欲泄注。（千）

　　针灸资生经第三

　　肠痛（余见肠）

　　太白、主肠痛。（甲见肠鸣。）陷谷等、主肠痛。（千见肠鸣。）商曲、治肠切痛。（铜见积聚。）建里、疗肠中疼。呕逆上气。心痛身肿。（明）气冲、治肠中之热。（铜见上气。

　　肠痛亦多端。若疼甚者、乃肠痈。急宜服内补十全散等药。其它宜随证灸之。有老妪大肠中常若里急后重。甚苦之。自言人必无老新妇此奇疾也。为按其大肠俞疼甚。令归灸之而愈。

　　痈为病。小肠重。小便数似淋。或绕脐生疮。或脓从脐出。大便出脓血。屈两肘正灸肘头锐骨各百壮。则下脓止。止瘥。

　　胡权内补十全散治肠痈神效。

　　针灸资生经第三

　　肠鸣（腹鸣）

　　不容、治腹虚鸣。（铜见 癖。）三间、主胸满肠鸣。（千）胃俞、主腹满而鸣。（明腹中鸣。）脐中、主肠中常鸣。上冲于心。天枢、主腹胀肠鸣。气上冲胸。（又主妇人。

　　）阴都、主心满气逆肠鸣。太白、公孙、大肠俞、三焦俞等、（见泻）主肠鸣。阴交、主肠鸣濯濯。有如水声。上廉、主肠鸣相追逐。漏谷、主肠鸣。强欠。心悲气逆。

