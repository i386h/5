<!-- { "loadSidebar": true } -->
　　膺窗、主肠鸣泄注。陷谷、温留、漏谷、复留、阳纲、主肠鸣而痛。下 、主妇人肠鸣注泄。胸胁胀、肠鸣切痛。太白主之。（甲）三里（见胃。）三间、京门、（见泻。）关门、（见积气。）三阴交、（见腹胀。）陷谷、水分、神阙、（并见水肿。）承满、温溜、三焦俞、大肠俞、胃俞、（腹胀。）天枢、（月事。）治肠鸣。（铜）章门、治肠鸣盈盈然。（千同。）

　　食不化。胁痛不得卧。烦热口干。不嗜食。胸胁支满。喘息心痛。腰（下经有背胁。）痛不得转侧。上廉、治肠鸣气走疰痛。商丘、治腹胀肠鸣不便。脾虚令人不乐。身寒善太息。

　　心悲气逆。复溜、治腹雷鸣。（见鼓胀。）督俞、疗腹痛雷鸣。（明见腹痛。）承满、疗肠鸣腹胀。上喘气逆。（下）阳纲、疗食饮不下。腹中雷鸣。腹满 胀。大便泄。消渴。身热面目黄。不嗜食。怠惰。（下）千云、主肠鸣。（见大便不禁。）三焦俞、疗腹胀肠鸣。肠中雷鸣相逐痢下。灸承满五十壮。（千）天枢、主腹胀肠鸣。气上冲胸。不能久立。腹痛濯濯。冬日重感于寒则泄。（见泄泻。）食不化。嗜食身肿。夹脐急。腹中雷鸣。灸太冲无限壮数。（千见上气。）

　　针灸资生经第三

　　脱肛

　　百会、疗脱肛。（明）下云、疗大人小儿脱肛。铜云、治小儿脱肛久不瘥。岐伯疗小儿泻血。秋深不较。灸龟尾一壮。脊端穷骨也。黄帝灸小儿疳痢脱肛。小儿痢下脱肛。（并见痢。）小儿脱肛。灸顶上旋毛中三壮。即入。（千）或尾翠骨三壮。或脐中随年。

　　寒冷脱肛。灸翠骨七壮立愈。神。又脐中随年。（千翼）横骨百壮。或龟尾七壮。（穷骨。）

　　人有小女患痢脱肛。予传得一方。用草茶叶一握、姜七片。令煎服而愈。然不知其方所自来也。后阅坡文。始知生姜 咀煎茶。乃东坡治文潞公痢之方也。故附于此。

　　针灸资生经第三

　　霍乱转筋

　　（筋缓急 余见手足挛）

　　凡霍乱、头痛胸满。呼吸喘鸣。穷窘不得息。人迎主之。（千）巨阙、（明云。疗霍乱不识人。）关冲、支沟、公孙、阴陵泉、主霍乱。太阴、大都、金门、仆参、主厥逆霍乱。

　　太白、主霍乱逆气。鱼际、主胃逆霍乱。承筋、主霍乱胫不仁。承筋、仆参、（见尸厥）解溪、阴陵泉、（见疝。）治霍乱。金门、仆参、承山、承筋、转筋霍乱。（千）承山、治霍乱转筋。大便难。（铜）金门、治霍乱转筋。曲泉、（见疝。）悬钟、（见膝挛。）阳辅、（见膝痛。）京骨、（见足麻。）胃俞、治筋挛。（见腹胀。）仆参、（见足痛。）窍阴、（见无子。）至阴、（见头痛。）解溪、（见风。）丘墟、（见腋肿。）治转筋。髀关、治筋络急。（铜见膝痛。）浮 、治小肠热。大肠结。股外经筋急。髀枢不仁。曲池、治筋缓。捉物不得。挽弓不开。屈伸难。风臂肘细无力。中渎、治寒气客于分肉间。痛攻上下。筋痹不仁。承筋、治寒搏转筋支肿。大便难。脚 酸重。引小腹痛。委中、（见脚弱。）跗阳、承山、（见腰脚。）疗筋急。（明下）张仲文灸脚筋急。（见腰脚。）岐伯疗脚转筋发不可忍者。灸脚踝上一壮。内筋急灸内。外筋急灸外。解溪、主膝重脚转筋湿痹。（千）窍阴、主四肢转筋。大渊、主眼青转筋。乍寒乍热。缺盆中相引痛。丘墟、主脚急肿痛。战掉不能久立。跗筋足挛。委中、委阳、主筋急身热。肝俞、主筋寒热痉。筋急手相引。

　　心俞、肝俞、主筋急手相引。转筋入腹。痛欲死者。使四人捉手足。灸脐左边二寸十四壮。（备急）千云、脐上一寸十四壮。转筋、灸涌泉六七壮。（千）转筋四厥。灸乳根黑白际一壮。若手足厥冷。三阴交二七壮。霍乱已死有暖气者。承筋七壮。起死人。又盐纳脐中。灸二七壮。腰背不便。转筋急痹筋挛。二十一椎随年。转筋在两臂及胸中。灸手掌白肉际七壮。又灸膻中、中府、巨阙、胃管、尺泽。并治筋拘头足皆愈。腹胀转筋。脐上一寸二七壮。人有身屈不可行。亦有膝上肿疼动不得。予为灸阳陵泉皆愈。已救百余人矣。神效无比。（有吐泻转筋者。予教灸水分即止。）转筋十指挛急。不得屈伸。灸脚外踝骨上七壮。（余见千金。）

　　针灸资生经第三

　　霍乱吐泻（余见转筋）

　　凡霍乱泄出不自知。先取太溪。后取太仓之原。（千）三里、主霍乱遗失失气。期门、主霍乱泄注。尺泽、主呕泄上下出胁下痛。太白、主腹胀食不化。喜呕泄有脓血。关冲、治霍乱胸中气噎。不嗜食。臂肘痛不举。（铜）人迎、治吐逆霍乱。胸满喘呼不得息。

　　期门、治胸中烦热。贲豚上下。目青而呕。霍乱泄利。腹坚硬。大喘不得卧。胁下积气。

　　上脘、治霍乱吐利。身热汗不出。隐白、治吐泄。（见腹胀。）中脘、治霍乱出泄不自知。

　　支沟、天枢、治呕吐霍乱。（见脐痛。）太白、治气逆霍乱腹痛。又吐泄脓血。（见腹胀。）

　　阴、治心痛霍乱。胸满。上管、治霍乱心痛。不可卧。吐利。（明）

　　巨阙、治胸胁满。霍乱吐利不止。困顿不知人。（下）吐逆霍乱。吐血。灸手心主五十壮。

　　（千）凡霍乱先心痛及先吐。灸巨阙七壮。若先腹痛。太仓二七壮。若先下利。灸大肠募。

　　（脐旁二寸。）男左女右。若吐下不禁。两手脉疾数。灸蔽骨下三寸。又脐下三寸。各七十壮。若下不止。太都七壮。若泄利伤烦欲死。慈宫二七壮。

　　霍乱吐泻。尤当速治。宜服来复丹镇灵丹等药。以多为贵。尤宜灸上管、中脘、神阙、关元等穴。若水分穴。尤不可缓。盖水谷不分而后泄泻。此穴一名分水。能分水谷故也。或兼灸中管穴。须先中管而后水分可也。

　　针灸资生经第三

　　呕吐（又见喘嗽）

　　胃俞、主呕吐。筋挛。食不下。（千）商丘、主脾虚。令人病寒不乐。好太息。多寒热。喜。曲泽、主逆气呕涎。维道、主呕逆不止。大钟、大溪、主烦心满呕。绝骨、主病热欲呕。俞府、（明下云不下食。）灵墟、巨阙、率谷、神藏、主呕吐胸满。胃俞、肾俞、石门、中庭等、（见反胃。）少商、劳宫、主呕吐。隐白、主鬲中呕吐不欲食。

　　魂门、阳关、主呕吐不住。多涎。巨阙、胸堂、主吐食。鬲俞、主吐食。又灸章门。胃管、鱼际、疗膈虚食饮呕。身热汗出、唾呕。吐血唾血。（明）中庭、（见反胃。）疗呕吐。（明）云门、（见上气。）疗呕逆。神藏、灵墟、治呕吐胸满。（铜见胸胁满。）承光、（见头痛。）大都、（见腹满。）治呕吐。太冲、治呕逆发寒。（见疝）大钟、治呕逆多寒。（见淋。）劳宫、（见伤寒。）治气逆呕哕。维道、治呕逆不止。三焦不调。水肿。不嗜食。上 、治呕逆。

　　鬲关、治呕哕多涎唾（见背痛。）率谷、治呕吐不止。（见痰。）肺俞、治上气呕吐。（。） 府（见喘。）意舍、（见腹胀。）治呕吐。鬲俞、治咳逆呕逆。鬲胃（明作上。）寒痰。

　　食饮不下。胸满支肿。胁痛腹胀。胃脘暴痛。胆俞、治呕则食无所出。（见腹胀。）魄户、治呕吐烦满。（见上气。）膻中、治吐涎。太溪、治呕吐口中如胶。善噫。颅囟、治小儿呕吐涎沫。 脉、治小儿呕吐泄利。（并见小儿螈 。）筑宾、（见狂。）少海、治呕吐涎沫。廉泉、疗喘息呕沫。（明见少气。）

　　筑宾、疗呕吐不止。幽门、疗善吐。食饮不下。兼唾多吐涎。干哕呕沫。（下）上管、疗壮。粥食汤药皆吐不停。灸间使（千见干呕。）吐逆呕不得食。灸心俞百壮。或胸堂百壮。或巨阙五十。呕吐宿汁。吞酸。灸日月百壮。三报。或盐半斤炒。故帛裹就热熨痛处。

　　主呕吐。若心腹痛而呕。此寒热客于肠胃云云。灸中脘。（指）三焦俞、主饮食吐逆。（千见劳。）隐白、疗呕吐。（明）太白、治呕吐。三焦俞、治吐逆。（并见腹胀。）

　　针灸资生经第三

　　干呕

　　极泉、侠白、治心痛。干呕烦满。（铜）通谷、疗干呕无所出。又治劳食饮隔结。（明）

　　胆俞、疗胸胁支满。呕无所出。口苦干。饮食不下。幽门、疗干哕。（下见吐。）干呕不止。粥食汤药皆吐不停。灸手间使三十壮。若四厥脉沉绝不至。灸便通。此起死法。（千）干呕、灸心主。尺泽亦佳。又灸乳下一寸三十壮。霍乱干呕。间使七壮。不瘥、更灸。

　　千金言生姜乃呕家圣药。有此疾者。早上宜多用生姜泡汤服。或煨、或生嚼。或取自然隐白、主腹满喜呕。（千）干呕、灸心主。尺泽佳。又乳下一寸三十壮。凡哕、令人惋恨。（承浆七壮如麦大。又脐下四指七壮。卒哕膻中中府胃管各数十壮。尺泽巨阙七壮。）

　　针灸资生经第三

　　噫

　　蠡沟、主数噫。恐悸。气不足。（千）陷谷、主腹大满。喜噫。鸠尾、主噫喘胸满咳呕。少海、主气逆呼吸噫哕呕。劳宫、主气逆噫不止。咳唾噫善咳。气无所出。先取三里。后取太白、章门。

　　大敦、主哕噫。又灸石关。太溪、（见吐。）治善噫。（铜）蠡沟、治数噫。（见疝。）

　　神门、治数噫恐悸。（见心烦。）陷谷、（见水肿。）期门、治产后善噫。（见心痛。）大渊、治噫气哕逆。少商、治烦心善哕。心下满。汗出而寒。咳逆。

　　大渊、治善哕呕。（见胸痹。）温溜、治伤寒哕逆噫哕。鬲中气闭寒。灸腋下聚毛下附肋宛宛中五十壮。千、噫哕呕逆。灸石关百壮。

　　针灸资生经第三

　　伤寒呕哕（诸哕）

　　巨阙、主伤寒烦心喜呕。（千）甲云、主心腹胀噫。烦热善呕。鬲中不利。间使、主热病烦心喜哕。胸中澹澹。温留、主伤寒寒热头痛哕衄。百会、主汗出而呕痉。商丘、主寒热好呕。大椎、主伤寒热盛烦呕。肾俞、主头身热赤欲呕。（并千。）劳宫、主热病烦满。欲呕哕。（甲）曲泽、主伤寒逆气呕唾。（千）

　　必用方论哕者、俗云克逆也。针灸者当以此求之。

　　若气自腹中起。上筑咽喉。逆气连属不能出。或至数十声上下不得喘息。此由寒伤胃脘。肾气先虚。逆气上乘于胃。与气相侔不止者、难治。谓之哕。宜茱萸丸。灸中脘、关元百壮。

　　未止、灸肾俞百壮。（指）

　　针灸资生经第三

　　唾

