<!-- { "loadSidebar": true } -->
　　支正、治风虚惊恐狂惕。明下云、疗惊恐悲愁。 门、治惊恐畏人。（见心痛。）神庭、治惊悸不得安寝。脑空、治脑风头痛。目瞑心悸。三间、合谷、厉兑、主吐舌戾颈喜惊。（千）曲泽、大陵、主心下澹澹喜惊。（甲作内关。）通里、主心下悸。明下云、疗悲恐畏人。然谷、（铜同。）阳陵泉、（明同。）主心下惕恐。如人将捕之。大钟、 门、主惊恐畏人。神气不足。气海、阴交、大巨、主惊不得卧。大巨、主善惊。厉兑、主多卧好惊。（明同。）掖门、主喜惊妄言面赤。少府、主数噫。恐悸。气不足。神门、主数噫。恐悸不足。巨阙、主惊悸少气。阴跷、主卧惊视如见鬼。解溪、主螈 而惊。少冲、主太息烦满。少气悲惊。行间、主心痛数惊。心悲不乐。手少阴、阴 、主气惊心痛。少冲、疗悲恐畏人。善惊。神庭、疗惊不安寝。（明见癫痫。）曲泽、疗喜惊。梁丘、（见足寒。）疗大惊。 脉、疗小儿惊恐。（见螈 。）阴跷、疗妇人惊悲不乐。（见月事。）又疗大风。卧惊视如见星。风府、疗多悲恐惊悸。（千）鸠尾、疗心惊悸。神气耗散。儿睡中惊。目不合。灸屈肘横文中上三分。各一壮。儿睡中惊掣。灸足大指次指端。去爪甲如韭叶。各一壮。然谷、主儿善惊。（千）惊怖心忪少力。灸大横五十壮。上管、疗惊悸。（明见心烦。）天井、疗惊悸。（明下见悲。）厉兑、疗善惊。（见卧。）

　　中等、主悸坐不安席。（千见上气。）

　　长强、主小儿惊恐失精。（见惊痫。）

　　针灸资生经第四

　　心喜笑（怒）

　　神门、阳谷、主笑若狂。（千）劳宫、大陵、主喜笑不止。（见癫狂。）列缺、主喜笑。

　　（见治狂言喜笑见鬼。水沟、（见癫痫铜同。）失笑无时节。（明）复溜、（见脊。）劳宫、治善怒。（铜见中风。）鱼际、疗心痹悲怒。（明见气逆。）肝俞、疗多怒。（下见目翳。）身柱、主怒欲杀人。（千见螈 。明铜同。）狂风骂挝斫人。名热阳风。灸口两吻边燕口处赤白际。各一壮。又阴囊缝三十壮。（千）

　　针灸资生经第四

　　心气

　　（健忘 无心力 失志）

　　心俞、疗心气乱。（明见痫。）百会、（下同。）治无心力。忘前失后。（见风痫。）百会、治中风心烦。惊悸健忘。（铜）神道（见头痛。）幽门、（见胸痛。）列缺、膏肓俞、治健忘。

　　（见劳瘵。）百会、天府、曲池、列缺、主恶风邪气。泣出喜忘。（千）健忘、刺足少阴。（见恍惚。）心忪少力。灸大横五十。（见惊。）百会、（见风痫。）巨阙、（见惊痫。）疗无心力。（明）上管、疗心中闷。（明见心烦。）委阳、（见尸厥。）治失志。（铜）秦承祖云、中冲疗神气不足失志。（明下）内关、主失志。（千见心痛。）通谷、主心中愦愦。（见癫。）鸠尾、疗心中气闷。不喜闻人语。（明见惊痫。）心俞、疗小儿心气不足不语。（见口哑。）

　　予旧患心气。凡思虑过多。心下怔忪。或至自悲感慨。必灸百会。则以百会有治无心力、忘前失后证故也。（兼服镇心丹。）

　　针灸资生经第四

　　心忧悲

　　（哭泣 余见癫邪）

　　漏谷、主心悲。（千见肠鸣）商丘、（见肠鸣。）治心悲。（铜）灵道、治悲恐。（见心痛。）

　　神道、治恍惚悲愁。（见头痛。）天井、心俞、（明下同。）神道、主悲愁恍惚。悲伤不乐。

　　天井、主大风默默不知所痛。悲伤不乐。明下云、疗惊悸悲伤。大横、治大风逆气。

　　多寒善悲。（铜）照海、（见咽干。）治善悲不乐。日月、治太息善悲。小腹热欲走。多唾。言语不正。四肢不收。（明下）少冲、治悲恐善惊。（见伤寒。）少府、治烦满少气。悲恐畏人。掌热。（明下同。）股腋挛急。胸痛。手卷不伸。支正、疗惊恐悲愁。（明下）劳宫、治悲笑。（铜见中风。）心俞、（见癫痫。）神门、（见心烦。）解溪、（见癫。）太陵、（见伤寒无汗。）治喜悲泣。小儿夜啼。上灯啼鸡鸣止者。灸中指甲后一分。中冲穴一壮。

　　新生儿不吮奶多啼。（见口噤。）先灸承浆七壮。次灸颊车各七壮。炷如雀屎。间使、主善悲。（千见癫狂。）通里、（见心痛。）主悸悲。行间、（见惊。）主心悲。劳宫等、主心悲。（见癫狂。）百会等、主泣出。（见健忘。）阴跷、疗妇人惊悲。（明见惊。）忧主心、灸绝骨。（见上气。）百会、疗小儿惊啼。（见痫。）又疗多哭。水沟、治乍哭。（铜见癫痫。）

　　执中母氏久病。忽泣涕不可禁。知是心病也。灸百会而愈。执中凡遇忧愁凄怆。亦必灸此。有此疾者。不可不之信也。

　　针灸资生经第四

　　叹息（太息）

　　少冲、主太息烦满。少气悲惊。（千）行间、主不得太息。（见心痛。）凡好太息。不嗜食。多寒热汗出。病至则喜呕。呕已乃衰。即取公孙及井俞。实则肠中切痛。厥。头面肿起。

　　烦心狂。多饮不嗜卧。虚则鼓胀。腹中气满热痛。不嗜食。霍乱。公孙主之。商丘、（见肠鸣。）日月、治太息善悲。（铜见悲愁。）行间、治太息。（见口 。）丘虚、疗胸胁痛。善太息。胸满膨膨。（明下）

　　针灸资生经第四

　　心烦闷

　　（心痹 余见心气）

　　神门、治疟。心烦甚。欲得饮冷。恶寒则欲处温中。咽干不嗜食。心痛数噫。恐悸。少气不足。手臂寒。喘逆身热。狂悲哭。呕血遗溺。（铜）上管、治心中热烦。阴都、（见疟。）

　　巨阙、治心中烦满。玉堂、治烦心。（见胸痛。）鱼际、少商、（见善噫。）公孙、（见狂言。）解溪、（见癫。）至阴、（见头痛。）完骨、治头痛烦心。阳溪、治热病烦心。百会、（见风。）强间、承光、治烦心。（见头痛。）曲差、治心中烦满。汗不出。完骨、主风头耳后痛。烦心。（千）关冲、主舌卷口干。心烦闷。幽门、治心烦闷。（见胸痛。）

　　少冲、疗烦心上气。（明）紫宫、疗胸胁支满。痹痛骨疼。食不下。呕逆。上气烦心。

　　玉堂、疗胸满。不得喘息。膺痛骨疼。呕逆上气烦心。

　　公孙、主烦心。（千见叹息。）尺泽、少泽、主心烦。（见胁痛。）凡心虚则心烦。内关主之。（见心痛。）通里、主烦心。（千见心痛。）巨阙、心俞、疗烦心。（明见心痛。）太一、治心烦。（铜见癫狂。）上管、疗心风惊悸。（铜同。）不能食。心中闷发哕。百会、疗心热闷。心烦。（见风痫。）巨阙、疗心中烦闷。（见风痫。）中脘、疗心闷。（见贲豚。）紫宫等、主心烦。（见上气。）曲泽、疗心痛出血。则心下澹澹喜惊。身热烦心。

　　口干。逆气唾血。肘螈 。喜摇头。清汗出不过肩。（明）曲差、疗心烦。（明见颈项。）

　　心闷痛、灸巨阙二七壮。（千见心痛。）百会、治心热闷。（见风痫。）

　　绝骨、治风心烦。（并见中风。）鱼际、疗心痹。（铜见上气。）临泣、（月事。）鬲俞、治心痛周痹。（铜见 癖。）

　　针灸资生经第四

　　胆虚（胆热）

　　中府、治胆热呕逆上气。（铜见肺气。）胆虚、灸三阴交各二十壮。

　　针灸资生经第四

　　嗜卧

　　囟会、（见头痛。铜同。）百会、（见痫。）疗多唾。（明）阴跷、（见小腹痛。）鬲俞、（见食不下。）疗嗜卧。肾俞、疗好独卧。（见劳。）二间、（下同。）三间、疗多卧喜睡。

　　厉兑、疗多睡善惊。（千同。）脾俞、疗四肢烦热。嗜卧怠惰。四肢不欲动。（下）三阳络、疗嗜卧。身不欲动。五里、（见风劳。）大溪、（见伤寒无汗。）大钟、照海、（并见淋。）

　　二间、治嗜卧。（铜）鬲俞、主伤寒嗜卧。（千）三阳络、治嗜卧。身体不欲动。厉兑、大敦、治喜寐。（见小腹痛。）天井、主嗜卧。（千见四肢厥。）

　　千金云、食多身瘦。名曰食晦。先取脾俞。后取季胁。又云、凡身重不得食无味喜卧。

　　皆针胃管太仓服建中汤平胃丸。今人嗜卧与夫食罢则脾困欲卧。纵不能针。岂可不灸。予与人灸中管膏肓。遂皆不困。故既言之。

　　针灸资生经第四

　　不卧

　　神庭、治惊悸不得安寝。（铜）气冲、（见上气。）章门、治不得卧。（见肠鸣。）期门、治。不得久卧。（明云不识眠睡。）隐白、（见腹胀。）天府、（见中恶。）阴陵泉、（见水肿。）

　　治不得卧。神庭、疗风痫惊悸。不得安寝。（明见癫痫。）太渊、肺俞、（见肺。）上管、（见霍乱。）条口、（见足麻。）隐白、（见腹胀。）疗不可卧。 、（见劳。）环跳、岐伯云、疗卧伸缩回转不得。大椎、疗卧不安。（下见螈 。）气海、阴交、大巨、主惊不得卧。（千）公孙、主不嗜卧。（见叹息。）攒竹等、主不得卧。（见癫狂。）人不得卧。亦有因心气使然。宜服俞山人镇心丹。此丹以酸枣仁微炒过。则令人得睡故也。（指迷云。若头痛筋挛。惊不嗜卧。谓之肾厥头痛。宜灸关元百壮。服玉真丸。）

　　针灸资生经第四

　　梦魇（杂梦）

　　商丘、治魇梦。（铜）千云、主喜魇梦。天牖、疗夜梦颠倒。面青黄无颜色。（明）右手关后尺中阴绝者。无肾脉也。若足逆冷。上抢胸痛。梦入水见鬼。善魇寐黑色物来掩人上。刺足太阳治阳。（千）

　　凡魇死、不得着灯火照。亦不得近前急唤。多杀人。但痛咬其足跟及足拇指。边并多唾其面即活。又灸足大指聚毛中三七壮。（集效）魇不觉。两足大指聚毛中三十壮。（千翼）

　　有妇人夜多魇。盖因少年侍亲疾用心所致也。后服定志丸。遂不常魇。灸固不可废。药亦不可不服也。

　　针灸资生经第四

　　癫邪

　　（鬼邪 ○扁鹊针邪病十三穴见千金）

　　黄帝灸神邪鬼魅。（明下见狂言。）岐伯疗鬼神邪。灸间使。攒竹、疗神邪鬼魅。（见狂。）

