<!-- { "loadSidebar": true } -->
　　秦承祖灸狐魅神邪。及癫狂病。医治不瘥者。并两手大指。用软丝绳急缚。灸三壮。艾炷着四处。半在甲上。半在肉上。四处尽烧。一处不烧。其疾不愈。神效。小儿胎痫奶痫惊痫。根据此灸一壮。炷如梦。阳溪、仆参、温溜、治狂言见鬼。（见狂言。）狂邪鬼语。灸天窗九壮。或伏兔百壮。（千）悲泣鬼语。灸天府五十。悲泣邪语。鬼忙歌哭。灸慈门五十。卒中邪魅。恍惚振噤。灸鼻下人中。及两手足大指爪甲本节。令艾丸半在爪上。半在肉上。各七壮。不止、十四壮。炷如雀屎。风邪、灸间使随年壮。又承浆七壮。又心俞七壮。又三里七壮。鬼魅、灸入发一寸百壮。又灸间使、手心、各五十壮。狐魅、合手大指缚指灸合间三七壮。当狐鸣即瘥。风府、主邪病。卧瞑瞑不自知。囟上、主邪病鬼癫。

　　尺泽、主邪病。四肢肿痛。诸杂候。狂痫哭泣。灸手逆注三十。（扁鹊针邪病十三穴。见

　　针灸资生经第四

　　癫狂

　　（狂走 狂言）

　　温留、掖门、京骨、主狂仆。（千）神门、阳谷、主笑若狂。劳宫、大陵、主风热善怒。

　　癫疾。吐舌鼓颔。狂言见鬼。长强、主癫发如狂。面皮敦敦者不治。明下云、疗癫狂。

　　风府、（铜云。治狂走。目注视。）肺俞、主狂走欲自杀。筋缩、曲骨、阴谷、行间、主惊痫狂走癫疾。络却、听会、身柱、主狂走螈 。恍惚不乐。攒竹、小海、后顶、强间、主癫发螈 。狂走不得卧。冲阳、丰隆、主狂妄行。登高而歌。弃衣而走。天柱、临狂易。多言不休。目上反。支正、鱼际、合谷、少海、曲池、腕骨、主狂言。下廉、丘墟、主狂言非常。

　　巨阙、筑宾、主狂易。妄言怒骂。阳溪、阳谷、主吐舌戾颈妄言。间使、主惊狂善悲。面赤目黄。喑不言。（并千。）筋缩、（下同。）疗惊痫狂走癫疾。脊急强。目转上垂。（明）阳谷、身柱、（见螈 。）脑空、京骨、（见膝挛。）

　　疗癫疾强走。风府、疗狂走欲自杀。目反妄视。（下同。）束骨、疗癫狂。（见惊痫。

　　）

　　攒竹、但是尸厥癫邪。神狂鬼魅。皆疗之。秦承祖灸神邪癫狂。（见鬼邪。）冲阳、治久狂登高而歌。弃衣而走。（铜）光明、治卒狂。（见热病无汗。）间使、治卒强。胸中澹澹。

　　恶风寒。呕吐。怵惕。寒中少气。掌热腋肿。肘挛。明下云、疗卒狂惊悸日月、治小腹热欲走。（见心忧悲。）丝竹空、治发狂吐涎沫。（见目眩。）大一、治癫疾狂走。心烦吐舌。（铜）阳谷、治癫疾狂走。心俞、治心中风。狂走发痫语悲泣。心胸闷乱烦满。汗不出。结积。寒热呕吐。不下食。咳唾血。（明同。）腕骨、治狂惕。巨阙、治发狂不识人。

　　惊悸少气。曲泉、膏肓俞、治发狂。（见劳疗。）神门、治身热狂悲哭。阳交、治寒厥惊狂。少海、治目眩发狂。呕吐涎沫。项不得顾。支正、治风虚狂惕。（见惊恐。）大陵、治狂言不乐。（见伤寒无汗。）阳谷、治妄言。左右顾。螈 目眩。

　　阳溪、治狂言喜笑见鬼。（铜）仆参、治癫痫狂言见鬼。偏历、治癫疾多言。（下同。）

　　温留、治癫疾吐涎。狂言见鬼。明下云、癫痫吐舌。鼓颔狂言下廉、治狂言。（见惊。）筑宾、治癫疾狂言。明下云、小儿癫病吐舌。公孙、治卒面肿。烦心狂言。太渊、治狂言（明下同。）口僻。（见心痛。）液门、治惊悸妄言。阳谷、疗吐舌戾颈妄言。不得左右顾。螈 。头眩目痛。（明）筋缩、疗痫病多言。（下）鸠尾、疗癫痫狂歌。不择言。黄帝疗鬼邪魅。及癫狂。语不择尊卑。灸上唇里面中央肉弦上一壮。炷如小麦。又用钢刀决断更佳。铜云、水沟、治语不识尊卑。（见癫痫。）掖门、主妄言。（千见惊痫。）狂言恍惚。灸天枢百壮。狂邪发无常。披头大唤。欲杀人。不避水火。及狂言妄语。灸间使三十壮。（亦灸惊恐歌哭。）

　　狂癫鬼语。灸足太阳四十壮。狂癫惊走风恍惚。嗔喜骂笑。歌哭鬼语。悉灸脑户、风池、手阳明、太阳、太阴、足阳明、阳跷、少阳、太阴、阴跷、足跟、皆随年壮。狂走刺人。或欲自死。骂詈不息。称神鬼语。灸口吻头赤白际一壮。又两肘内屈中五壮。又背胛中间三壮。报灸之。仓公法神效。卒狂言鬼语。以甑带急合缚两手大指。便灸左右胁下对屈肋头。

　　两处火俱起。各七壮。须臾、鬼自道姓名乞去。徐徐问之。乃解其手。卒狂鬼语。针其足大拇指爪甲下。入少许即止。人中、主邪病语不止。及诸杂候。凡人中恶先掐鼻下是也。

　　邪鬼妄语。灸悬命十四壮。穴在口唇里中央弦。用钢刀决断佳。治肺中风狂言。（见中风。）狂邪鬼语。灸天窗、伏兔。悲泣鬼语。灸天府、慈门。（并见癫邪。）

　　有士人妄语异常。且欲打人。病数月矣。予意其是心疾。为灸百会。百会治心疾故也。

　　又疑是鬼邪。用秦承祖灸鬼邪法。并两手大拇指。用软帛绳急缚定。当肉甲相接处灸七壮。四处皆着火而后愈。（灸法见癫邪门。）更有二贵人子。亦有此患。有医僧亦为灸此穴愈。

　　狂走掣 。灸玉枕上三寸。一法、项后一寸百壮。（千）狂走癫疾。灸项后二寸十二壮。

　　狂走惊痫。灸河口五十壮。在腕后陷中动脉是。此与阳明同也。狂走癫疾。灸大幽百壮。

　　狂走癫痫。灸季肋端三十。狂走喜怒悲泣。灸巨觉（一作巨搅。）随年壮。在背上甲内侧。反手所不及者。骨芒穴上捻之痛者是。狂走惊恍惚。灸足阳明三十壮。狂走易骂。灸八会随年壮。在阳明下五分。

　　筋缩（铜同。）等、主狂走。三里、主邪病大唤骂走远。狂走癫厥如死人。灸足大指三毛中九壮。（翼云灸大敦。）狂走易气等、灸绝骨。（见上气。）

　　鬼语狂走。当根据法灸之。若伤寒鬼语癫狂。惟宜用四物汤加黄 等分。七八钱重作一服。水一碗煎七分服。滓即用水一碗煎半碗连服。予屡用之神效。故附着于此。

　　针灸资生经第四

　　癫痫螈（小儿螈）

　　命门、治螈 里急。腰腹相引痛。（铜）大杼、治螈 气实胁满。屋翳、治螈 不仁（见身肿。）阳谷、（见狂言。明同。）治螈 。曲泽、疗肘螈 。（明见唾血。）少泽、疗螈 。承筋、主螈 脚酸。（千）曲池、少泽、主螈 癫疾。身柱、主癫疾螈 。

　　怒欲杀人。身热狂走。 言见鬼。（明上下同。）商丘、主痫 。攒竹、小海、后顶、强间、主痫发螈 狂走。昆仑、主痫 口闭不开。阳溪、天井、主惊 。解溪、主螈而惊。上关、主螈 沫出。寒热痉引骨痛。巨阙、照海、主螈 引脐腹。短气。命门、主螈 里急。腰腹相引痛。（铜人明同。）脑户、听会、听宫、风府、翳风、主骨酸眩狂。螈 口噤。喉鸣沫出。喑不能言。

　　五处、身柱、委中、委阳、昆仑、主脊强反折。螈 。癫疾头痛。络却、听会、身柱、主狂走螈 。恍惚不乐。（并千。）哑门、治寒热风痉。背强反折。螈 癫疾头重。（铜）五处、治头风目眩。螈 。目戴上不识人。巨 、治螈 口 。（明同。）上关、治螈 口沫出。目眩。牙车不开。口噤。少泽、治臂痛螈 。咳嗽。颈项急。不可顾。付阳、（见风痹。）天井、治螈 。（千见风痹。）腕骨、治惊风螈 。五指掣。带脉、治妇人里急螈 。（见小腹痛。）大椎、疗癫病螈 。身热目眩。项急。卧不安。（明下）颅囟、治小儿发痫螈 。呕吐涎沫。惊恐失精。瞻视不明。（铜） 脉、治小儿惊痫螈 。呕吐泄痢无时。惊恐眵瞢。目睛不明。（明同。）前顶、治小儿惊痫风痫螈 。（见惊痫。）昆仑、治小儿发痫螈 。

　　针灸资生经第四

　　癫痫

　　（痫附 余论见风痫）

　　天柱、主卒暴痫眩。（千）攒竹、小海、后顶、强间、主痫发螈 狂走。商丘、主痫丝竹空、通谷、主风痫癫疾。涎沫狂烦。金门、仆参、主癫疾马痫。（千）天井、小海、主癫疾。羊痫吐舌。羊鸣戾颈。

　　悬厘、束骨、主癫疾互引。善惊羊鸣。筋缩、曲骨、阴谷、行间、主惊痫狂走癫疾。

　　列缺、主热痫惊而有所见。水沟、治失笑无时。癫痫。语不识尊卑。（下经同。）乍喜乍哭。

　　牙关不开。（铜）心俞、治发痫悲泣。（见狂走。）筋缩、治惊痫。狂走癫疾。脊急强。目转上垂。仆参、（见狂言。）金门、（见尸厥。）治癫痫。脊中、治风痫癫邪。神门、治大小人五痫。金门、治小儿发痫。张口摇头。身反折。脊俞、疗风痫癫邪。（明）神庭、疗肿气风痫癫风不识人。羊鸣。角弓反张。披发而上歌下哭。多学人语。惊悸不安寝。

　　肺俞、仆参、（见尸厥。）疗癫痫。少海、疗癫痫吐舌。沫出羊鸣。狂癫风痫吐舌。灸胃管百壮。不针。仓公法、狂痫不识人。癫病眩乱。灸百会九壮。

　　难经疏云、狂病之候。不爱眠卧。不肯饮食。自言贤智。歌乐行走。此是阳气盛之所为。故经言重阳者狂。今世以此为癫病。谬矣。癫病发即僵仆倒地。故有癫蹶之言。阴气大盛。故不得行立而倒也。今世以为痫病者。误也。其剖析癫狂之病。晓然如此。而人终不信。岂亦传习之误。难以改欤。（重阴者癫。）

　　凡发狂则欲走。或自高贵称神圣。皆须备诸火灸之。乃得永瘥。悲泣呻吟。此则为邪、非狂也。自根据邪方法治。（千）

　　针灸资生经第四

　　癫疾（余论见风痫）

　　解溪、治癫疾。烦心悲泣。（铜）哑门、治癫疾头重。完骨、治癫疾头面浮肿。齿龋天冲、治头痛癫疾风痉。牙龈肿。善惊。筋缩、治癫疾脊强。（见癫痫。）申脉、后溪、前谷、治癫疾。滑肉门、治癫疾呕逆吐舌。兑端、（明下同。）本神、治癫疾吐沫。

　　飞扬、治癫疾寒痛。承山、昆仑、疗寒热癫疾。尺泽、疗癫病不可向。手臂不得上头。（下）解溪、阳跷、主癫疾（千）神庭、上星、百会、听会、听宫、偏历、攒竹、本神、筑宾、阳溪、后顶、强间、脑户、络却、玉枕、主癫疾呕。兑端、龈交、承浆、大迎、丝竹空、囟会、天柱、商丘、主癫疾呕沫。寒热痉互引。承浆、大迎、主寒热凄厥鼓颔。癫痉口噤。 会、申脉、主癫疾腠气。尺泽、然谷、主癫疾手臂不得上头。偏历、主癫疾。多言。耳鸣口僻。

