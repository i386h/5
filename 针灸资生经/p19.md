<!-- { "loadSidebar": true } -->
　　脑空、束骨、主癫疾大瘦头痛。悬厘、束骨、主癫疾互引。善惊羊鸣。天冲、主头痛癫疾。互参量惊。通谷、主心中愦愦数欠癫。心下悸恐。咽中澹澹。风池、听会、复溜、主寒热癫仆。完骨、主癫疾僵。曲池等、主癫疾。（见螈 。）狂癫、灸胃管。（见癫痫。）或灸巨阳。（见惊痫。）

　　有人患痫疾。发则僵仆在地。久之方苏。予意其用心所致。为灸百会。又疑是痰厥致僵仆。

　　为灸中管。其疾稍减。未除根也。后阅脉诀后通真子有爱养小儿、谨护风池之说。人来觅灸痫疾。必为之按风池穴。皆应手酸疼。使灸之而愈。（小儿痫。恐亦可灸此。）

　　针灸资生经第四

　　惊痫

　　（小儿惊痫 急惊风 慢惊风）

　　囟会、治惊痫。戴目上不识人。（铜）巨骨、疗惊痫破心吐血。（明）鸠尾、疗心惊痫发。

　　状如鸟鸣。破心吐血。心中气闷。不喜闻人语。心痛腹胀。少冲、疗惊痫吐舌沫出。束骨、疗惊痫癫狂。身寒热。头痛目眩。（下）筋缩、疗惊痫狂走。痫病多言。脊强。两目转上及目瞪。 脉、长强、主小儿惊痫螈 。呕吐泄注。惊恐失精。瞻视不明。（千）囟会、前顶、本神、天柱、主小儿惊痫。临泣、主儿痫反视。囟会、主儿痫喘不得息。前顶、治小儿惊痫。（明下同。）风痫螈 。发即先时鼻多清涕。顶肿。（铜）脉、神道、颅囟、治儿发痫螈 。（并见小儿螈 。）长强、身柱、疗小儿惊痫。

　　小儿但是风病。灸率谷。（见风。）小儿先惊怖啼叫。后乃发惊痫。灸顶上旋毛中三壮。及耳后青络脉。小儿惊痫。灸鬼录穴一壮。在上唇内中央弦上。用钢刀决断更佳。小儿急惊风。灸前顶三壮。若不愈。须灸两眉头及人中穴。秦承祖灸小儿惊痫等。（见鬼邪。）小儿缓惊风。灸尺泽各一壮。狂邪惊痫病。灸承命三十壮。在内踝后上行三寸动脉上。亦灸惊狂走。狂癫风惊。厥逆心烦。灸巨阳五十壮。

　　行间、（见癫狂。）主惊痫。（千）腕骨、治惊风。（铜见螈 。）筋缩、疗惊痫。（明见癫狂。）

　　急慢惊风、非风也。古人谓之阴阳痫。犹伤寒之有阴阳证也。阳痫如阳证。当治以凉药。阴痫如阴证。当治以温药。庸医不知此例。以风药治之。风药多凉。或者慢惊。未有不罹其害者。戒之戒之。若灸惊风。惟灸慢惊慢脾风为稳当云。

　　针灸资生经第四

　　风痫（五痫）

　　神庭、疗癫风不识人。羊鸣。（明见癫痫。）百会、疗风痫。青风心风。角弓反张。羊鸣。

　　多哭。言语不择。发时即死。吐沫心热闷。头风。多睡心烦。惊悸无心力。忘前失后。食无味。头重。饮酒面赤鼻塞。明下云、疗登高而歌。弃衣而走。角弓反张。羊痫吐舌。百会、治风痫。中风。角弓反张。或多哭。言语不择。发即无时。盛即吐沫。心烦惊悸。（铜）

　　神庭、丝竹空、（见目眩。）治风痫。目戴上不识人。巨阙、疗心中烦闷。热风风痫。浪言或作鸟声。不能食。无心力。会宗、治肌肤痛。耳聋。风痫。脊中、（见癫。）涌泉、治风痫。前顶、疗风痫。（明）上管、疗风痫热痛。可泻而后补。脊俞、疗风痫癫邪。眉冲、疗目五般痫。头痛鼻塞。涌泉、神聪、（见头风。）强间、（岐伯云。）疗风痫。天井、疗痫病。羊鸣吐舌。痫病、小儿恶疾也。呼吸之间。不及求师。致困者不少。（下）小儿食痫者。先寒热洒淅乃发。灸鸠尾上五分三壮。

　　小儿风痫者。先屈手指如数物。乃发也。灸鼻柱上发际宛中三壮。小儿猪痫病。如尸厥。吐沫。灸巨阙三壮。小儿鸡痫。善惊反折。手掣自摇。灸手少阴五壮。在掌后去腕半寸陷中。小儿羊痫。目瞪吐舌羊鸣。灸九椎下节间三壮。小儿牛痫。目直视腹胀。乃发。灸鸠尾三壮。小儿马痫。张口摇头。身反折。马鸣。灸仆参各三壮。马痫。张口摇头马鸣。欲反折。灸项风府、脐中三壮。（千。烧马蹄未服良。）牛痫。目正直视腹胀。灸鸠尾骨及大椎。各三壮。（烧牛蹄末服良。）羊痫。喜扬目吐舌。灸大椎上三壮。猪痫。喜吐沫。灸完骨两旁各一寸。七壮。犬痫。手屈拳挛。灸两手心足太阳肋户。各一壮。鸡痫。摇头反折。喜惊自摇。灸足诸阳各三壮。神庭、脊俞、疗风痫。（见惊痫。）前顶、治小儿惊痫风痫。（铜见癫痫。）小儿发逆上。啼笑。面暗、色不变。是痫候。或鼻口青时小惊。或目闭青时小惊。或身热头常汗出。或身热吐 而喘。或身热目时直视。或卧惕惕而惊。手足振摇。或卧梦笑。手足动摇。或意惊下而妄怒。或咽乳不利。或目瞳子卒大黑于常。或喜欠、目上视。或身热小便难。或身热目视不精。或吐痢不止。厥痛时起。或弄舌摇头。诸候二十条。皆痫之初也。见其候、便爪其阳脉所应灸。爪之皆重手。令儿骤啼。及足绝脉。亦根据方与汤。直视瞳子动。腹满转鸣下血。身热口噤不得乳。反张脊强。汗出发热。为卧不悟。手足掣 。喜惊。凡八条、痫之剧者也。如有此、非复汤爪所能救。当时而灸之。

　　徐嗣伯曰、风眩之病。起于心气不足。胸上蓄热实。痰热相感而动风。风心相乱则闷瞀。故谓之风眩瞀。大人曰癫。小儿为痫。此方为治。万无不愈。困急时但度灸穴。使大针针之。

　　无不瘥者。初得针竟便灸最良。余业之以来三十余年。所救活者。数千百人。病此而死。不逢嗣故也。（续命汤主眩发顿闷无知。口沫出。四体角弓。目反上。口噤不得言。竹沥一升二合。生地黄汁一升。龙齿末生姜防风麻黄去节各四两。防己附子炮。各三两。石膏十两。

　　桂二两。上十味。水一斗煮取三升。分三服。有气加附子一两。紫苏五合。橘皮半两。）其论风眩癫痫甚有理。故并其方附于此。（更有贲豚汤。详见千金。）但小儿痫非心气不足尔千金有风食惊痫三种。本事有阴阳痫慢脾风三证。（慢脾即食痫。宜醒脾元。人参散。）上方有三痫丸治小儿百二十种惊痫。（荆芥穗二两。矾一两。半生半枯。为末。面糊丸。黍米大。朱砂衣。姜汤下二十丸。）吾谓慢惊用来复丹。急惊三痫丸。食痫醒脾元可也。

　　针灸资生经第四

　　风劳（余见劳）

　　大杼、治风劳气咳嗽。（明有气急字。）胸中郁郁。身热目眩。（铜）大椎、治风劳食气。

　　风门、治风劳呕逆上气。胸背痛。喘气。卧（明作短。）不安。膀胱俞、治风劳腰脊痛。

　　附分、治风劳臂肘不仁。五里、治风劳惊恐吐血。肘臂痛。嗜卧。四肢不得动。曲泉、治风劳失精。身体极痛。泄水下利脓血。阴肿 痛。关元俞、膀胱俞、疗风劳腰痛。（明）伏兔、疗风劳。痹逆狂邪。膝冷手节挛缩。身瘾疹。腹胀。少气头重。风劳、脑户五壮。针三分补之。（千翼）灸风劳发背痈疽。用麻绳一条蜡过。从手中指第二节。量至心坎骨截断。（须直伸臂。）折过自前项下取中缠至后心相对令齐。闭口量两吻阔狭。以此为则。对灸七壮。（澧州并司法马司法云神效。）

　　针灸资生经第四

　　风痉（角弓反张）

　　颅囟、治风痉。（铜）大迎、治风痉口噤。牙疼颊肿。恶寒。舌强不能言。哑门、治寒热风痉。脊强反折。螈 。天冲、治癫疾风痉。牙龈胖。善惊。脾俞、膀胱俞、主热痉引骨痛。（千）上关、主螈 。沫出。寒热痉引骨痛。肾俞、中膂俞、长强、主寒热痉反折。肝俞、主筋寒热痉。筋急手相引。鱼际、主痉上气。失喑不能言。腰俞、主反折。

　　（见月事。）小儿身强角弓反张。灸鼻上入发际三分三壮。次大椎下节间三壮。（明下）百会、治角弓反张。（铜见中风。）上 、（见绝子。）腰俞、主脊强反折。（千）

　　产论云、痉者口噤不开。背强而直。如发痫状。摇头马鸣。身反折。宜速灌小续命汤。

　　是也。（此见二十论）

　　又云、产后中风。如角弓状。无治法。（见十八章。）后人惟用荆芥穗末酒服二钱匕立效。若是则灸未必如药之速见效也。

　　针灸资生经第四

　　风眩

　　（余见头目眩 余论见风痫）

　　完骨、疗风眩项痛头强寒热。（明）当阳、临泣、疗卒不识人。风眩鼻塞。后顶、（见头风）玉枕、（见目痛。）颔厌、（见偏头痛。）疗风眩。（千）阳谷、主风眩惊手卷。（甲乙手卷作手腕痛。）泄风汗出。腰项急。承光、治风眩头痛。呕吐心烦。申脉、治坐如在舟车中。（见腰脚。）神庭、上星、囟会、主风头眩。（千）天牖等、前顶等、主风眩（见项风。）攒竹、疗头目风眩。（见目眩。）

　　千金方载徐嗣伯之言曰、风眩之病。起于心气不足。胸上蓄热实。痰热相感而动风。风心相乱则闷瞀。故谓之风眩瞀。大人曰癫。小儿为痫。则是风眩癫痫本一疾也。不知后人何为析而三之。予因分为三门。且从为之辞。以释世医之疑云。

　　针灸资生经第四

　　风痹（余见肩穴）

　　天井、治惊悸螈 。风痹臂肘痛。捉物不得。（铜）肩贞、治风痹手臂不举。肩中热痛。

　　尺泽、治风痹肘挛。手臂不举。消泺、治寒热风痹。项痛肩背急。（明云头痛项背急。）

　　膝关、治风痹。膝内痛引膑。不可屈伸。喉咽痛。付阳、治痿厥风痹。头重 痛。髀枢股痛。螈 。风痹不仁。时有寒热。四肢不举。

　　阳辅（见膝痛。）阳关、（并见膝痛。）治风痹不仁。委中、（见腰脊。）治风痹。少海、（见瘰 。）疗风痹。（明）委中、（见脚弱。）下廉、疗风湿痹。（见身寒痹。）环跳、治冷风湿痹。（见腰痛。）治卒病肉痹不知人。（见中风。）

　　岐伯曰、中风大法有四。四曰风痹。巢氏曰、风寒湿三气合而为痹。风多者为风痹。风痹之状。肌肤尽痛。而复手足不随也。医者当以此求之。速与续命汤。根据俞穴灸之云。（详见千金。）

　　针灸资生经第四

　　中风

　　（中风寒热 余论见偏风）

　　小儿但是风病诸般医治不差。灸率谷。（明下）黄帝疗中风。眼戴上及不能语者。灸第二椎第五椎上。各十壮。齐下火。炷如半枣核大。立瘥。黄帝问岐伯曰、中风半身不遂。如何灸。答曰、凡人未中风一两月前。或三五月前。非时足胫上忽酸重顽痹。良久方解。此将中风之候。急灸三里、绝骨四处三壮。后用葱薄荷桃柳叶煎汤淋洗。驱逐风气于疮口出。灸疮春较秋灸。秋较春灸。常令两脚有疮为妙。凡人不信此法。饮食不节。酒色过度。忽中此风。

