<!-- { "loadSidebar": true } -->
　　承浆一名悬浆。在颐前唇下宛宛中。日灸七壮。止七七。灸即血脉通宣。其风立愈。炷箸头作。针三分。得气即泻。忌同。明云、颐前下唇之下。针三分半。得气即泻。泻尽、更留三呼。徐徐引气而出。日灸七壮。过七七、停四五日。后灸七七。若一向灸。恐足阳明脉断。令风不差。停息复灸。令血脉通宣。其风立愈。下云、下唇棱下宛中。

　　廉泉一名舌本。在颔下结喉上。（明云舌本间。）灸三壮。针三分。得气即泻。明云、二分。（千云。当颐直下骨后陷中。）

　　针灸资生经第一

　　面第二行左右十穴

　　面第二行左右十穴　攒竹二穴。一名始光。一名光明。一名员柱。在两眉头少陷宛宛中。不宜灸。针一分。

　　呼。泻三吸。徐徐出针。宜以细三棱针刺之。宣泄热气。三受刺、目大明。忌同。明云、宜细三棱针。针三分出血。下云、灸一壮。

　　睛明二穴。一名泪孔。在目内 。针寸半。留三呼。雀目者、可久留针。然后速出。

　　禁灸。忌同。明云、目内 头外畔陷宛宛中。针分半。留三呼。补不宜灸。一云、在目内按明堂云、针一分半。铜人乃云入一寸半。二者必有一误。予观面部所针。浅者入一分。深者四分尔。而素问气府注亦云刺入一分。则是铜人误写一分为一寸也。

　　巨 二穴。夹鼻孔旁八分。直目瞳子。跷脉足阳明之会。针三分。得气即泻。灸七壮。

　　明云、巨 在鼻孔下。夹水沟旁八分。跷脉足阳明之会。针三分。灸七七壮。

　　迎香二穴。在禾 上一寸。鼻下孔旁五分。针三分。留三呼。不宜灸。忌同。

　　禾 二穴。在鼻孔下。夹水沟旁五分。针二分。又手阳明穴云、禾 一名长频。直鼻孔沟旁五分。明云、和 在鼻孔下。夹水沟旁五分。下云、禾 在鼻孔下。夹水沟旁五分。

　　铜人经禾 二穴。在鼻孔下。夹水沟旁五分。明堂下经作禾 。 即 也。上经乃作和皆云在鼻孔下、夹水沟旁五分。则是一穴也。而铜人手少阳穴复有和 二穴。在耳前兑（素发陷中。其穴相去远矣。恐明堂上经误写禾字作和字也。（今以诸经校勘。禾 穴者是

　　针灸资生经第一

　　面第三行左右十穴

　　面第三行左右十穴　阳白二穴在眉上一寸。直目瞳子。灸三壮。针入二分。

　　承泣二穴。在目下七分。直目瞳子陷中。禁针。针之令人目乌色。可灸三壮。炷如大麦。忌肉日加长。如桃大。至三十日定。不见物妨。或如五升许大。

　　铜人云、此穴可灸三壮。禁针。针之令人目乌色。明堂乃云针入四分半。特不宜灸。灸后眼下大如拳。二家必各有所据。未知其孰是。不针不灸可也。

　　四白二穴。在目下一寸。灸七壮。针三分。凡用针稳审方得。下针深、即令人目乌色。

　　地仓二穴。夹口吻旁四分外。如近下有脉微微动是也。针三分。（明云。针三分半。）留五呼大迎二穴。在曲颔前寸二分。骨陷中动脉。又以口下当两肩针三分。留七呼。灸三壮。

　　针灸资生经第一

　　面第四行左右十穴

　　面第四行左右十穴　本神二穴。在曲差旁寸半。一云、直耳上入发际四分。针二分。灸七壮。（二说相去远矣。可疑。千云。耳正直上入发际二分。）

　　丝竹空二穴。一名目 。在眉后陷中。针三分。留二呼。宜泻不宜补。禁灸。使人目小。又令目无所见。

　　瞳子 二穴。在目外 五分。灸三壮。针三分。素注、在目外。去 五分。（千注。一名太阳。一名前关。）

　　颧 二穴。在面颊骨下廉。兑骨端陷中。针二分。

　　头维二穴。在额角。入发际本神旁寸半。针三分。禁灸。（本神在曲差旁寸半。）

　　针灸资生经第一

　　侧面部左右十四穴（更二穴）

　　侧面部左右十四穴（更二穴）　上关二穴。一名客主人。在耳前起骨上廉。开口有空。动脉宛宛中。灸七壮。艾炷不用大。箸头作炷。若针、必须侧卧张口取之。乃得。禁针深。问曰、何以不得针深。岐伯曰、上关若刺深。令人欠而不得KT 。下关久留针。即KT 而不得欠。牙关急。是故上关不得刺深。下关不得久留针也。明云、客主二穴。针入一分。留之。得气即泻。日灸七壮至二百。炷不用大。其针灸之。必须侧卧张口取之。乃得穴。避风。下云、灸一壮。

　　按素问刺禁曰、刺客主人内陷中脉。为内漏为聋。注云、言刺太深、则交脉破决。故为耳内之漏。脉内漏则气不营。故聋。审若是、又不止令人欠而不得KT 而已。用针者所当知也。

　　下关二穴。在上关下耳前动脉下廉。合口有空。开口即闭。针入四分。得气即泻。禁灸。又云、下关不得久留针。（见上）侧卧闭口取穴。

　　前关二穴。在目后半寸。亦云太阳之穴。理风赤眼头痛目眩目涩。不灸。针三分。（明）

　　铜人有上关下关各二穴。素问亦同。但明堂上下经有上关而无下关。惟上经有前关穴。

　　又不与下关穴同在上关之下。恐别。自是前关穴。一名太阳穴。理风赤眼头痛目眩涩等疾。所不可废。故附入于下关之后。

　　和 二穴。在耳前兑发下横动脉。针七分。灸三壮。素注，在耳前锐发下横动脉。

　　和 二穴。在耳前锐发陷中。明堂上经亦有和 二穴。 即 也。在鼻孔下夹水沟旁五即铜人之禾 。明堂下经之禾 也。或者明堂上经误写禾字作和字尔。恐人以和 和听会二穴。在耳微前陷中。上关下一寸。动脉宛宛中。张口得之。针七分。留三呼。

　　得气即泻。不须补。日灸五壮。止三七壮。十日后根据前报灸。明云、针三分。忌冷食呵。

　　下云、灸三壮。（一云听呵前一云后名听会。）一名听呵。

　　耳门二穴。在耳前起肉当耳缺者陷中。针三分。留三呼。

　　灸三壮。明下云禁灸。有病不过三壮。

　　听宫二穴。在耳中珠子大如赤小豆。针三分。灸三壮。明云、针一分。

　　颊车二穴。在耳下曲颊端陷中。针四分。得气即泻。日灸七壮。止七七。炷如大麦。忌同。

　　明下云、在耳下二韭叶陷中。灸三壮。又云、耳下曲颊骨后。千云、一名机关。在耳下八分。小近前。

　　针灸资生经第一

　　肩膊部左右二十六穴

　　肩膊部左右二十六穴　肩井二穴。一名膊井。在肩上陷。（明堂此有 中二字。）缺盆上大骨前寸半。以三指按。当中指下陷中。甲乙经云、只可针五分。此膊井脉、足阳明之会。乃连入五脏气。若刺、则令人闷倒不识人。即速须三里下气。先补不泻。须臾平复如故。凡针肩井。皆以三里下其气。大良。灸七壮。明云、针四分。先补而后泻。特不宜灸。针不得深。深即令人闷。

　　若妇人胎落后微损。手足弱者。针肩井立瘥。灸乃胜针。日灸七壮。止一百。若针肩井。必三里下气。如不灸三里。即拔气上。

　　明堂即云特不宜灸。又云灸乃胜针。日灸七壮。至百壮罢。则是又可灸矣。不知何自畔其说也。或者肩井不可灸。惟胎落后手足弱者可灸耶。

　　天 二穴。在肩缺盆中上毖骨之际。陷中央。针八分。灸三壮。

　　巨骨二穴。在肩端上行两叉骨间陷中。灸五壮。针寸半。明云、巨骨一穴。在心脾骨日灸三壮至七壮。禁针。针则倒悬。一食顷乃得下针。针入四分。泻之勿补。针出始得正卧。忌同。下云、巨骨二穴。在肩端上两行骨陷中。灸一壮。（铜云：云门在巨骨下夹气户旁各二寸。俞府在巨骨下璇玑旁各二寸。气户在巨骨下俞府两旁各二寸。）

　　铜人云、巨骨一穴。在肩端上两叉骨间。明堂下经亦同。但明堂上经云、巨骨一穴。在心脾骨头。不特一穴字不同。而穴在心脾骨头亦异。岂其所谓一穴在心脾头者。非巨骨耶。不然、即是误写二字作一字。肩胛为心脾也。

　　会二穴。一名 。在肩前廉去肩头三寸宛宛中。针七分。留三呼。得气即泻。灸（素注：臂前廉肩端。）肩 二穴。在膊头骨肩端两骨间陷宛宛中。举臂取之。灸七壮。至二七。以瘥为度。若灸偏风不遂。可七七壮。不宜多。恐手臂细。若风病筋骨无力。久不瘥。

　　灸不畏细也。刺即泄肩臂热气。唐库狄钦患风痹。手足不得伸。甄权针此穴。令将弓箭射之。如故。明云、针八分。留三呼。泻五吸。灸不及针。以平手取其穴。日灸七壮。增至二七。若灸偏风不随。可至二百。若更多灸。恐手臂细。若刺风 风 风病。当其火艾。不畏细也。忌同。（千云：肩头正中两骨间一名中肩井。外台名扁骨。）

　　肩 二穴。在肩端 上陷中。举臂取之。针七分。灸三壮。明云、五壮。

　　肩贞二穴。在肩胛下两骨解间。肩 后陷中。针五分。

　　天宗二穴。在秉风后大骨下陷中。灸三壮。针五分。留六呼。

　　秉风二穴。在肩上小 后。举臂有空。灸五壮。针五分。

　　俞二穴。在肩 后大骨下胛上廉陷中。针八分。灸三壮。素在肩 后。举臂取之。

　　曲垣二穴。在肩中央曲胛陷中。按之应手痛。灸三壮。针五分。明云、九分。

　　肩外俞二穴。在肩胛上廉。去脊骨三寸陷中。针六分。灸三壮。明上云、一壮。

　　肩中俞二穴。在肩胛内廉。去脊二寸陷中。针三分。留七呼。灸十壮。

　　针灸资生经第一

　　背俞部中行十三穴

　　背俞部中行十三穴　大椎一穴。（一作 。）在第一椎上陷者宛宛中。针五分。留三呼。泻五吸。灸以年为壮（明云：日灸七壮至七七壮。）甲乙云、大椎下至尾 骨二十一椎。长三尺。折量取俞穴。

　　既曰大椎。又曰在第一椎上陷中。必是二穴。非二穴则不言在第一椎上矣。此大椎第一以异也。但铜人云、大椎在第一椎上陷中。诸经皆同。惟明堂下经云在第一椎下。陶道穴既在第一椎下。不应大椎亦在第一椎下。必是下经误写上字作下字也。考之下经。亦言陶道穴在大椎节下。与铜人合。足见其误写上字作下无疑矣。

　　陶道在大椎节下间。俯而取之。灸五壮。针五分。

　　身柱在第三椎节下间。针五分。灸七七壮。明云、五壮。下云、三壮。

　　神道在五椎节下间。俯而取之。灸七七壮。止百壮。小儿风痫螈 。可灸七壮。明云、针五分。灸三壮。下云、五壮。

　　灵台在六椎节下间。俯而取之。经阙疗病法。出素问。

　　至阳在七椎节下间。俯而取之。针五分。灸三壮。明下云、七壮。

　　筋缩在九椎节下间。俯而取之。针五分。灸三壮。明下云、七壮。

