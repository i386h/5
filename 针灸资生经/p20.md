<!-- { "loadSidebar": true } -->
　　言语謇涩。半身不遂。宜七处齐下火。各三壮。风在左灸右。右灸左。百会、耳前发际肩井、风市、三里、绝骨、曲池七穴神效。不能具录。根据法灸。无不愈。灸风中府。手足不随。其状觉手足或麻或痛。良久乃已。此将中府之候。病左灸右。病右灸左。因循失灸废者。灸疮春较秋灸。秋较春灸。取尽风气。（集效）百会、曲鬓、肩隅、曲池、风市、足三里绝骨、共十三穴。灸风中藏。气塞涎上不语。极危者。下火立效。其状觉心中愦乱。神思不怡。或手足麻。此将中藏之候。不问风与气。但根据次自上及下。各灸五壮。日别灸随年壮。凡遇春秋。常灸以泄风气。素有风人。可保无虞。此能灸暴卒。百会、风池、大椎、肩井、曲池、间使、足三里、共十二穴。

　　集效方云、治风莫如续命防风排风汤之类。此可扶助疾病。若救危急。必火艾为良。此范子默自壬午五月间口眼 斜。灸听会等三穴即正。右手足麻无力。灸百会发际等七穴得愈。魂魄飞扬。如坠江湖中。顷欲绝。灸百会风池等左右共十二穴。气遂痛。吐几一碗许。继又下十余行。伏枕半月余遂平。尔后方觉意思少异于常。心中愦乱。即便灸百会风池等穴立效。本事方云、十二穴者、谓听会、颊车、地仓、百会、肩隅、曲池、风市、足三里、绝骨、发际、大椎、风池也。根据而用之。立效。

　　气塞涎上不能语。心中风候也。巢氏病源常论之。古方虽谓但得偃卧。闷绝汗出者。心中风所致耶。（必用方戒人服金虎等丹。）

　　风池、疗大患风者。先补后泻。少可患、以经取之。（明）肝俞、疗中风支满。短气不食。食不消。吐血。目不明。闭塞。阴跷、疗偏枯不能行。大风暴不知人。卧惊视如见星。

　　临泣、治卒中风不识人。（铜）解溪、治风面浮肿颜黑。厥气上冲。腹胀。大便下重。 惊。膝股 肿转筋。目眩头痛。劳宫、治中风善怒。悲笑不休。手痹。内关、治中风肘挛，完骨主之。（甲）心俞、治心中风。语悲泣。（铜见狂走。）百会、治风痫中风。角弓反张。或多哭。言语不择。发即无时。盛即吐沫。心惊烦健忘。（铜）昆仑、主狂易大风。（千）

　　阴跷、主风暴不知人。偏枯不能行。照海、主大风默默不知所痛。视如见星。天井、主大风默默不知所痛。悲伤不乐。百会、疗青风心风。（见风痫。）肩 、治偏风热风。（见中风不语。）岐伯曰、中风大法有四。一曰偏枯。二曰风痱。三曰风懿。四曰风痹。

　　夫诸急卒病多是风。初得轻微。人所不悟。宜速与续命汤。根据俞穴灸之。夫风者、百病之长。岐伯所言四者。说其最重也。凡风多从背五脏俞入。诸脏受病。肺病最急。肺主气息。

　　又冒诸脏故也。肺中风者、其人偃卧而胸满短气冒闷汗出者。肺风之证。视目下鼻上两边下行至口色白者尚可治。急灸肺俞百壮。服续命汤。小儿减之。若急黄者、此为肺已伤。化为血。不可复治。若为急风邪所中。便迷漠恍惚。妄言狂语。或少气 不能复言。若不求师即治。宿昔而死。即觉、便灸肺俞及膈俞肝俞数十壮。急服续命汤可救。若涎唾出不收者。

　　既灸当立与汤也。诸阳受风。亦恍惚妄语。与肺病相似。然着缓可经久而死。肝中风者、其人但踞坐不得低头。绕两目连额上色微有青者。肝风之证。若唇色青面黄、尚可治。急灸肝俞百壮。服续命汤。心中风者、其人但得偃卧。不得倾侧。闷乱冒绝汗出者。心风之证。若唇正赤。尚可治。急灸心俞百壮。服续命汤。脾中风者、其人但踞坐而腹满。身通黄吐咸汁出者。尚可治。急灸脾俞百壮。服续命汤。肾中风者、其人踞坐而腰痛。视胁左右未有黄色如饼粢大者。尚可治。急灸肾俞百壮。服续命汤。大肠中风者、卧而肠鸣不止。

　　灸大肠俞百壮。可服续命汤。

　　乡里有人忽觉心腹中热甚。急投药铺说其状。铺家以为此中风之候。与治风药而风不作。予中心藏之。至夷陵、见一太守中夏忽患热甚。不免以水洒地。设簟卧其上。令人扇之。次日、忽中风。数日而殂。人皆咎其卧水簟上而用扇也。暨到澧阳。见一老妇人夏中亦患热。夜出卧厅上。次日中风。偶其子预合得小续命汤服。更召医调理。数日愈。始知人之中风。心腹中多大热而后作。而小续命汤不可不服也。王令患风。医以青州白员子排风汤续命汤四物汤黄 建中汤术附汤嘉禾散各为一处同和分数服。每服水一碗、枣三枚、生姜五片、同煎至七分。去滓温服。（自后与人服皆效。周户传三汤四散子。用四君子排风续命汤。嘉禾急风正气匀气散。一切风疾无不瘥。）

　　肝风占候。其口不能言。当灸鼻下人中。次灸大椎。次肝俞五十壮。余处随年壮。眼暗人灸之得明。二三百壮良。凡心风寒。灸心俞各五十壮。扁鹊曰、凡人心风、灸心俞两边各一寸二分。各五七壮。对心是肝俞二穴。主心风腹胀满。食不消化。吐血酸痛。四肢羸露。

　　不欲食饮。鼻血。目KT KT 不明。肩头胁下痛。小便急。灸二三百壮瘥。即止。扁鹊云、治卒中恶风。心闷烦毒欲死。急灸足大指下横文随年壮。立愈。若筋急不能行者。内踝筋急。灸内踝上四十壮。外踝筋急。灸外踝上三十壮。立愈。若眼戴精上插。灸目两 后二七壮。若不能语。灸第三椎上百壮。

　　若不识人。灸季肋头七壮。若眼反口噤。腹中切痛。灸阴囊下第一横理十四壮。灸卒死亦良。治大风卒风。缓急诸风卒发动。不自觉知。或心腹胀满。或半身不随。或口噤不言。涎唾自出。目闭耳聋。或举身冷直。或烦闷恍惚。喜怒无节。或唇青口白。戴眼。角弓反张。

　　始觉发动。即灸神庭七壮。次灸曲差。次上关。次下关。次颊车。次廉泉。次囟会。次百会。次本神。次天柱。次陶道。次风门。次心俞。次肝俞。次肾俞。次膀胱俞。次曲池。次肩 。

　　次支沟。次合谷。次间使。次阳陵泉。次阳辅。次昆仑。以上各七壮。治风、灸上星二百壮。前顶、二百四十壮。百会、二百壮。脑户、风府、各三百壮。治大风、灸百会七百壮。治百种风。灸脑后项大椎平处两箱量二寸三分。须取病患指寸量两箱各灸百壮。得瘥。治风耳鸣。从耳后量八分半里许有孔。灸一切风。得瘥。狂者亦瘥。两耳门前后各百壮。治卒病恶风欲死。不能语。及肉痹不知人。灸第五椎。名曰藏俞。百五十壮、三百壮便愈。大肠俞、治风。腹中雷鸣。肠 泄利。食不消化。小腹绞痛。腰脊疼强。或大小便难。不能饮食。灸百壮。三日一报。掖门、灸五十壮。主风。绝骨、灸百壮。治风身重心烦。足胫疼。百会、天府、曲池、列缺、主恶风邪气。泣出。喜忘。涌泉、主风入腹中。商阳、主耳中临泣、主大风目痛。（甲云。目外 痛。）关冲、主面黑湿风。解溪、主风从头至足解益以医风名。其进沉香半夏汤方云、夫人中风。心肾俱虚。百脉皆乱。气散血凝。若使便服金银朱砂脑麝凉药。则手足不举。经络遂死。便服生附子。则益发虚热。转不能语。或下故成废疾。善治风者、当先主气益心。去痰醒脾。然后疗风。十愈八九。用炮附子一只香等分、人参半两、半夏二钱、南星一钱、各汤洗七次。为粗末。每服二大钱。水二盏。姜十片。煎至一盏。空心稍热服。神效。其论治风有理。故附于此。

　　掖门主风寒热。（千）内关、主手中风热。间使、主头身风热。后溪、主风身寒。

　　溪、主胸中寒如风状。肺寒灸肺俞百壮。肾寒灸肾俞百壮。大横、治大风逆气多寒。

　　（铜）凡中风用续命汤排风等汤。神精丹茵芋酒。更加灸。必愈。（本事）

　　针灸资生经第四

　　中风不语

　　（中风口噤附 余见口哑 口眼 ）

　　脾风占候。声不出。或上下手。当灸手十指头。次灸人中。次大椎。次两耳门前脉、去上下行一寸是。次两大指节上下。各七壮。治脾风灸脾俞脊两边各五十壮。凡人脾俞无定所。随四季月应。病即灸藏俞是脾穴。此法甚妙。脾风者、总呼为八风。猥腿风半身不遂失音不语者。灸百会。次本神。次承浆。次风府。次肩 。次心俞。次手五册。次足髓孔。

　　少阳。次足五册。次足髓孔。次足阳明。各五百壮。中风失音。不能言语。缓纵不随。先灸天窗五十壮。息火、仍移灸百会五十壮毕。还灸天窗五十壮。若发先灸百会。则风气不得泄。内攻五脏。喜闭伏。仍失音也。所以先灸天窗。次百会佳。一灸五十壮。悉泄火势。复灸之。视病轻重。重者一处三百壮。大较凡中风服药益剧者。但是风穴。悉皆灸三壮。无不愈。神良。决定勿疑。不至心者。勿浪为灸。又灸风痱不能语。手足不遂。（详见千金。）治卒病欲死。不能语。治肺中风不能言。（并见中风。）

　　巢氏云、脾脉络胃夹咽。连舌本。散舌下。心之别脉。系舌本。心脾受风邪。故舌强不语。（三阳之筋。并络入颔颊。夹于口。诸阳为风寒所客。则筋急。故口噤不开。）

　　卒中风。口噤不得开。灸机关（千金翼名颊车。）二穴。穴在耳下八分小近前。灸五壮即得语。又灸随年壮。僻者逐僻左右灸。（千）治卒中风口 。苇筒长五寸。以一头刺耳孔中。四畔以面密塞勿令泄气。一头内大豆一颗。并艾烧令燃。灸七壮瘥。右灸左。左灸右。千金不传。耳病亦灸之。中风口 。灸手交脉三壮。左灸右。右灸左。炷如鼠屎形横安两头下火。口 、刺承泣。（见目 。）

　　针灸资生经第四

　　偏风

　　（偏枯 半身不遂）

　　岐伯答黄帝灸中风半身不遂。（明下见中风。）列缺、治偏风口 。手腕无力。（明下劳。）半身不随。（明同。）咳嗽。掌中热。口噤不开。（铜）下关、治偏风。口目 。牙车脱臼。上关、治偏风口眼 。（明云眼 通睛。）耳中如蝉声。（明同。）完骨、治偏风。

　　口面 。颈项痛不得顾。小便赤黄。喉痹颊肿。承浆、疗偏风口 面肿。（明同。）冲阳、（见口 。）地仓、治偏风口 。（见口 。）迎香、治偏风口 。面痒浮肿。风动叶叶状如虫行。或唇肿痛。（明同。）环跳、治冷风湿痹风疹。偏风半身不遂。腰胯痛不得转。

