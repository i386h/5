<!-- { "loadSidebar": true } -->
　　（明下同。）肩 、治偏风半身不遂。热风瘾疹。手臂挛急。（明云。手不得向头。）捉物不得。挽弓不开。臂细无力。筋骨酸疼。若灸偏风。可七七壮。不宜多。曲池、疗偏风半身不遂。刺风疹疼痛冷缓。捉物不得。挽弓不开。屈身难隐。脉风臂肘细无力。阳陵泉、环跳、（并见膝痛。）曲池、治偏风半身不遂。（明下同。）照海、治大风偏枯。半身不遂。

　　（明同。）上廉、治偏风。腰腿手足不仁。（并铜明下同。）下昆仑、（见腰脚。）委中、疗半身不遂。（明）地仓、（见口 。）承山、（见脚弱。）上廉、（见香港脚。）下廉、（见湿痹。）

　　疗偏风。阴跷、疗手足偏枯。（见月事。）猥腿风。半身不遂。失音。灸百会。（千见中半身不遂。男女皆有此患。但男尤忌左。女尤忌右尔。若得此疾后。风药不宜暂阙。常令身上有灸疮可也。最忌房室。或能如道释修养。方能保其无他。若灸则当先百会囟会。次风池肩曲池合谷环跳风市三里绝骨。不必拘旧经病左灸右。病右灸左之说。但按酸疼处灸之。

　　若两边灸亦佳。但当自上而下灸之。

　　针灸资生经第四

　　痰涎

　　（痰饮 吐沫 余见唾）

　　巨阙、治热病胸中痰饮。腹胀暴痛。恍惚不知人。（铜）通谷、治结积留饮。胸满。食不化。不容、治痰癖。（见 癖。）少冲、治痰冷。（见伤寒。）率谷、治鬲胃寒痰。伤酒风发。脑两角强痛。不能饮食。烦满吐不止。浮白、治痰沫胸中满。不得喘息。本神、治癫疾吐涎沫。丝竹空、（见目眩。）治涎沫。然谷、复留、（见脊。）治涎出。阴谷、（见膝痛。）治涎下。鬲俞、疗痰饮。吐逆汗出。寒热骨痛。虚胀苦满痰疟。（明）

　　胆俞、疗痰闷。（见心胀。）上管、疗痰多吐涎。（下见吐。）结积留饮。灸通谷。（千见吐沫。（见癫狂。）丝竹空、通谷、商丘、主呕沫。（千见癫痫。）兑端等、主呕沫。（见风痫。）温留、治吐涎。（铜见癫狂。）上关、治沫出。（见螈 。）颅囟、治小儿吐沫。（见螈 。） 中、云门等、主涎出多唾。（千）库房等、主多唾浊沫。（并见上气。）

　　廉泉、治呕沫。（铜见上气。）明云、疗喘息呕沫。（见少气。）

　　痰涎等证。不一而足。惟劳瘵有痰为难治。最宜灸膏肓穴。壮数既多。当有所下。KT KT流水之状。盖痰下也。余当随证治之。凡人患水疰口中涌水。经谓之肺来乘肾。食后吐水。可灸肺俞。又灸三阴交期门。泻肺补肾也。各随年壮。然则痰涎有类此者。又当如此法灸之。

　　针灸资生经第四

　　唾血

　　（呕血 吐血 余见唾）

　　凡内损（又作伤。）唾血不足。外无膏泽。地五会（铜同。）主之。刺入三分。特忌灸。（千）

　　凡唾血、泻鱼际补尺泽。然谷、主咳唾有血。大渊、（明下见胃。）神门、主唾血振寒。

　　呕血上气。胸堂、手心、脾俞、间使、胃管、天枢、肝俞、鱼际、劳宫、肩俞、大溪、主唾血吐血。心俞、肝俞、缺盆、巨阙、鸠尾、主咳唾血。库房、中府、周荣、尺泽、主咳逆上气呼吸。多唾浊沫脓血。上管、（明下同。）不容、大陵、主呕血。 门、主呕血衄血。行间、主短气。呕血。胸背痛。太冲、主面唇色白。时时呕血。女子漏血。

　　手少阴 、主吐血。三里、主胸中瘀血。 满胁膈痛。不能久立。膝痿寒。上管主心膈下呕血。不容、主呕血。肩胁痛。口干。心痛与背相引。不可咳。咳引肾痛。太渊、主唾血振寒嗌干。太陵、及 门、主呕血、神门、主呕血上气。虚劳吐血。灸胃管三百壮。

　　亦主劳呕逆吐血。少食多饱多唾。（一作多睡。）百病。吐血。胸堂百壮。不针。吐血、腹痛雷鸣。天枢百壮。吐血唾血。上气咳逆。肺俞随年壮。

　　吐血酸削。肝俞百壮。吐血呕逆。灸手心主五十壮。（千金翼云太陵是。）凡口鼻出血不止。名脑衄。上星五十壮。膻中、治唾脓。（铜见肺气。）肝俞、（见咳逆。）承满、（腹胀。）肩中俞、（见嗽）治唾血。大钟、（见淋。）然谷、心俞、（狂走。）治咳唾血。天突、咯唾脓血。（见肺。）库房、治多唾浊沫脓血。（见胸胁满。）屋翳、治多浊沫脓血。（见痰。）巨阙、治息贲。时唾血。（明下云。疗呕血烦心。）太渊、（见心痛。）神门、（心烦。）行间、太冲、鱼际、治呕血。曲泉、治逆气呕血。五里、治吐血。（风劳。）大溪、治咽肿唾血。（并铜。明下疗唾血及衄血不止。）巨骨、疗惊痫。破心吐血。（明）

　　鱼际、疗吐血唾血。肝俞、（见中风。）紫宫、（见唾。）石门、（见咳逆。）疗吐血。

　　孔最、（疗吐血失音肿痛。）曲泽、（疗心痛出血呕血。见心烦。）肺俞、（见肺。）疗唾血。（千）

　　承满、疗鬲气吐血。

　　针灸资生经第四

　　喘（余见咳嗽）

　　昆仑、主腹痛喘暴满。（千）昆仑、（千同。）治咳喘暴满。（铜）三间、治气喘。（见疟。）神门、（见心烦。） 、治喘逆。（见肩背痛。）不容、治喘咳。（见 癖。）商阳、治喘咳支肿。（见胸满）明下云、胸鬲气满喘急。大钟、治胸张喘息。（见淋。）期门、治大喘不得卧。（见吐泻。）俞府、治咳逆上喘。（承言同见腹胀。）呕吐胸满。不得食。（明同。） 中、治咳逆（明下作嗽。）喘不能食。（见胸胁满。）天府、治逆气。喘不得。云门、（见胸满。）人迎、（见吐泻。）神藏、（明同。）治咳逆。喘不得息。气户、治喘逆上气。步郎、治喘息不得举臂。（并见胸胁满。）足临泣、（见月事。）治喘。魄户、中府、主喘气相追逐。（千）天突、华盖、主喘暴。俞府、神藏、主喘不得息。天容等、曲泽、主咳喘。（并见上气。）颅息、疗小儿痫。喘不得息。耳聋。（明）魄户、疗咳逆上喘。（见背痛。）浮白、疗不得喘息。（见咳逆。）经渠、疗掌中热生。咳逆上气喘数。

　　久热病汗不出。暴瘅喘逆。心痛欲呕。

　　中府、（见肺气。）魄户、（见背。）胁堂、疗喘逆。（下）璇玑、疗咳逆上喘。喉鸣。

　　三间、疗伤寒气热。身热喘。

　　天突、疗咳逆气喘。（下）肺俞、（见肺。）疗肺喘。解溪、疗喘息急。鱼际、（见寒热。）疗咳喘。（明）膻中、治咳嗽上喘。（铜见肺。）水突、治喘息不得。扶突、治喘息如水鸡鸣。（并见上气。）头维、主喘逆烦满。呕沫流汗。（千）肺俞、（明下见肺）肾俞、主喘咳少气百病。俞府、神藏、（见上气。）天府、主上气喘不得息。扶突、主咽中鸣喘。

　　天突、华盖、主喘暴。（并见上气。）经渠、主咳逆上气喘。掌中热。少商、太陵、主咳天突、华盖、主喘暴。太泉、主咳逆胸满。喘不得息。期门、主喘逆。卧不安席咳喘。曲泽出血立已。 中等、主呼吸喘。气逆喘鸣。取天容。（并见上气。）上治喘息不能行。（铜见胁痛。）经渠、主喘。（见上气。）大陵等、主喘。天府、主喘不得息。廉泉、治喘息。（并见咳逆。）鱼际、疗喘。（见寒热。）有贵人久患喘。夜卧不得而起行。夏月亦衣夹背心。予知是膏肓病也。令灸膏肓而愈。亦有暴喘者。予知是痰为梗。

　　令细锉浓朴七八钱重。以姜七片水小碗煎七分服。滓再煎服。不过数服愈。若不因痰而喘者。当灸肺俞。凡有喘与哮者。为按肺俞。无不酸疼。皆为谬刺肺俞。令灸而愈。亦有只谬刺不灸而愈。此病有浅深也。舍弟登山。为雨所搏。一夕、气闷几不救。见昆季必泣。有欲别之意。予疑其心悲。为刺百会不效。按其肺俞。云其疼如锥刺。以火针微刺之即愈。因此与人治哮喘。只谬肺俞。不谬他穴。惟按肺俞不疼酸者。然后点其它穴云。

　　针灸资生经第四

　　肺气（肺风）

　　肺胀气抢。胁下热痛。灸阴都随年壮。肺胀胁满。呕吐上气等病。灸大椎并两乳上第三肋间。各止七壮。肺与大肠俱实。中府、主肺寒热。（见上气。）膻中、治肺气咳嗽上脓。不得下食。胸中如塞。（铜）天突、治肺痈咯唾脓血。咽干舌下急。喉生疮。中府、治肺系急。胸痛悚悚。胆热。呕逆上气。咳唾浊涕。肩背痛风汗出。腹胀食不下。明下云、肺急胸满。喘逆唾浊。善噎皮痛。太渊、治肺胀满膨膨。明下云、疗胸中气满不得卧。肺胀满膨膨。肺俞、疗肺寒热。肺痿。上喘咳嗽。嗽血。胸胁气满。不得卧。不嗜食。汗不出。及背急强。（明下）凡肺风气痿绝。四肢满胀。喘逆胸满。灸肺俞各二壮。水沟、疗面肿唇动。叶叶肺风。状如虫行。（明）风池、（见面肿。）疗肺风。

　　针灸资生经第四

　　咳嗽（余见咳逆）

　　三里、主咳嗽多唾。（千）缺盆、膻中、巨阙、主咳嗽。鱼际、疗咳嗽喘。（见寒热肺心痛。咳引尻溺出。（明）肺俞、疗肺嗽。（见传尸。）少泽、心俞、（见心痛。）库房、（见逆气。）疗咳嗽。天突、疗咳嗽上气噎。胸中气。喉内如水声。廉泉、疗咳嗽少气。

　　（见少气。）膻中、（见肺痈。）疗咳嗽上气。下云、疗咳嗽气短。经渠、（见喘。）疗嗽逆上气。天池、疗上气咳嗽。胸中气满。喉鸣。四肢不举。腋下肿。（下）解溪、疗上气咳嗽。喘息急。腹中积气上下行。鱼际、列缺、少泽、（见螈 。）缺盆、治咳嗽。（铜）尺泽、治咳嗽唾浊。（见喉痹。）肩中俞、治咳嗽上气唾血。大杼、治风劳气咳嗽。（见风劳。）风门、治喘气卧不安。（见风劳。）肺俞、治肺痿咳嗽。（见劳瘵。）膻中、治肺气咳嗽。（见肺气。）涌泉、治妇人无子。咳嗽身热。（明下咳嗽气短。）前谷、治咳嗽衄血。

　　项颈痛。太溪、治 癖咳嗽。不嗜食。上气咳嗽。灸肺募五十壮。（千见上气。）嗽灸手屈臂中有横文外骨捻头得痛处。十四壮良。嗽灸两乳下黑白际。各百壮。即瘥。又以蒲当乳头周匝围身。令前后正平。当脊骨解中。灸十壮云云。廉泉、天井、（并见上气。）太渊、治咳嗽。（铜见不卧。）

　　久嗽最宜灸膏肓穴。其次则宜灸肺俞等穴。各随证治之。若暴嗽则不必灸也。有男子忽气出不绝声。病数日矣。以手按其膻中穴而应。微以冷针频频刺之而愈。初不之灸。何其神也。

　　千翼十二种风。风入肺、则咳逆短气。又肝咳刺足太冲。心咳刺神门。脾咳刺太白。肺咳刺太泉。肾咳刺太溪。胆咳刺阳陵泉。又第五节下第六节上穴中间随年。并主上气。

　　针灸资生经第四

　　咳逆

　　（余见咳逆上气 喘 伤寒呕哕）

