<!-- { "loadSidebar": true } -->
　　然谷、天泉、陷谷、胸堂、章门、曲泉、天突、云门、肺俞、临泣、肩井、风门、行间、主咳逆。（千）维道、主咳逆不止。大陵、主咳逆寒热发。大陵、少商、主咳逆喘。大泉、主咳逆胸满。喘不得息。（明下同。）三里、主咳逆多吐。中府、主肺系急。咳辄胸痛。前谷、主咳而胸满。经渠、行间、主喜咳。侠白、主咳。干呕烦满。支沟、主咳。面赤而热。咳唾噫。善咳。气无所出。先取三里。后取太白、章门。（并千。）

　　孔最、天泉、（见心痛。）大溪、（见心痛。）行间、俞府、（见喘。）神封、（见胸满。）

　　腹结、（见脐痛。）少商、（见善噫。）浮白、治咳逆。（铜）肝俞、治咳引两胁急痛。不得息。转侧难橛胁下与脊相引而反折。目上视。目眩。循眉头痛。惊狂鼽衄。起则目KT KT 。目生白翳。咳引胸中痛。寒疝小腹痛。唾血短气。明下云、疗咳逆。两胁满闷。鱼际、治咳引尻痛。窍阴、治胁痛。咳逆不得息。浮白、疗咳逆。疝积胸满。不得喘息。胸瘵。（明）太渊、疗咳逆烦心。不得卧。（下）灸咳逆法。乳下一指许。正与乳相直骨间陷中。妇人即屈乳头度之。乳头齐处是穴。炷如小豆许。灸三壮。男左女右。只一处火到肌。即瘥。良方云、族中有霍乱吐痢垂困。忽发咳逆。遂至危殆。与 延陈中裕病伤寒。咳逆甚。气已不属。

　　皆一灸而愈云。凡伤寒及久病。得咳逆、皆为恶候。投药不效者。灸之必瘥。若不瘥、则多不救。（必用方云。哕者克逆也。见呕哕。）

　　咳病有十。曰风咳、寒咳、支咳、胆咳、厥阴咳、与五脏咳。千金载其刺法详矣。而伤为恶证。施秘监尊人患伤寒咳甚。医告技穷。施检灸经。于结喉下灸三壮。即瘥。盖天突穴也。神哉神哉。

　　针灸资生经第四

　　咳逆上气

　　（上气 又见咳逆）

　　魄户、气舍、 、（甲乙）期门、右手屈臂中横文外骨上。主咳逆上气。（千）天容等、主咳逆上气。喘息呕沫。（见齿噤。）魄户、中府、主肺寒热呼吸不得卧。咳逆上气。呕沫。喘气相追逐。天突、华盖、（明云。喘不能言。）主咳逆上气。喘暴。俞府、（明下同。）神藏、主咳逆上气。喘不得息。经渠、主咳逆上气喘。掌中热。扶突、主咳逆上气。咽中鸣喘。咳喘、曲泽出血立已。又主卒咳逆、逆气。紫宫、玉堂、太溪、主咳逆上气心烦。（明云。紫宫玉堂。主咳逆。） 中、石门、主咳逆上气。涎出多唾。 中、云门、主咳逆上气。涎出多唾。呼吸喘悸。坐不安席。库房、中府、周荣、尺泽、主咳逆上气。呼吸多唾。浊沫脓血。气舍、治咳逆上气。瘤瘿。喉痹咽肿。颈项强。（铜）水突、治咳逆上气。咽喉壅肿。呼吸短气。喘息不得。厥阴俞、治逆气呕吐。心痛留结。胸中烦闷。扶突、治咳多唾上气。咽引喘息。喉如水鸡鸣。魄户、治背膊痛。咳逆上气。呕吐烦满。

　　库房、（见胸胁满。）屋翳、（见唾血。）膏肓俞、治上气咳逆。（见劳瘵。）天突、治咳逆上气。胸中气噎。喉中如水鸡声。下云、胸中气鲠鲠。天溪、（见胸痛。）中府、治吐逆上气。（见肺气。）气海、治一切气。（见少气。）明下云、疗五脏气逆上攻。经渠、治咳嗽上气。数欠。幽门、治逆气数咳。女子逆气。鱼际、疗短气心痹。悲怒逆气。狂惕。胃气逆。（明）建里、疗呕吐上气。心痛身肿。厥阴俞、疗逆气呕逆。牙痛。留结胸满。石门、疗身寒热。咳逆上气。呕吐血。（下）库房、疗胸胁满。咳逆上气。呼吸不至息。建里、治呕逆上气。气户、治喘逆上气。（见嗽。）凡上气多有服吐药得瘥。亦有针灸得除者。宜深体悟之。（千）上气咳嗽。短气。气满食不下。灸肺募五十壮。上气咳逆。短气。风劳百病。肩井二百壮。上气短气。咳逆。胸背痛。风门、热府百壮。上气咳逆。短气胸满。多唾恶冷痰。肺俞五十壮。上气气闭。咳逆咽冷。声破。喉猜猜。天瞿五十壮。上气胸满。短气咳逆。云门五十壮。上气咳逆。胸痹背痛。胸堂百壮。不针。上气咳逆。膻中五十壮。上气咳逆。胸满短气。牵背痛。巨阙、期门各五十壮。逆气虚劳。

　　寒损忧恚。筋骨挛痛。心中咳逆。泄注腹满。喉痹。颈项强。肠痔逆气。痔血阴急。鼻衄。

　　骨痛。大小便涩。鼻中干。烦满狂走易气。凡二十二病。皆灸绝骨五十壮。凡上气冷发。

　　腹中雷鸣转叫。呕逆不食。灸太冲、不限壮数。从痛至不痛。从不痛至痛止。上气厥逆。

　　灸胸堂百壮。穴在两乳间。呕吐上气。灸尺泽。不三则七壮。肩俞、主上气。天府、主上气喘不得息。天池、主上气喉鸣。阳气大逆。上满于胸中。愤 肩息。大气逆上喘鸣。坐伏不得息。取之天容。上气胸痛。取之廉泉。（甲乙）天井、治咳嗽上气。（铜）廉泉、治咳嗽上气。喘息呕沫。风门、治呕逆上气。（见风劳。）肺俞、治上气呕吐支满。（明有脊强寒热字。）不嗜食、汗不出。

　　玉堂、治上气。（见胸满。）云门、治气上冲心。（见胸满。）气冲、治肠中大热。不得安卧。腹有逆气上攻。心腹胀满淫泺。云门、疗呕逆气上。胸胁彻背痛。（明）天突、膻中、天池、解溪、（下）肩中俞、疗咳嗽上气。（并见咳嗽。）

　　针灸资生经第四

　　少气

　　（短气 乏气 结气）

　　然谷、治喘呼少气。（铜）上廉、治脏气（明云大肠气。）不足。三里、治胃气不足。

　　气海、治脏气虚惫。真气不足。一切气疾久不瘥者。皆灸之。少府、（见忧悲。）膀胱俞、（见便赤。）少冲、（见伤寒。）步郎、（见胸胁满。）间使、（见狂。）肾俞、（见劳瘵。）大钟、（见淋。）治少气。至阴、治少气难言。（见寒热。）神门、治少气不足。（见烦心。）

　　小肠俞、（见香港脚。）鱼际、大陵、（见伤寒无汗。）肝俞、（见咳逆。）治短气。膺窗、治胸满短气。行间、治癫疾短气。凡胸满短气。不得汗。皆针补手太阴以出汗。（千）

　　涌泉、主短气。（见无子。）膻中、华盖、主短气不得息。不能言。步郎、安都、主鬲上不通。呼吸少气。喘息。大包、主大气不得息。廉泉、疗咳嗽少气。喘息。呕沫。噤龈。风门、疗气短不安。（见风劳。）肝俞、（见中风。）疗短气不食。伏兔、疗腹胀少气。肝俞、（明下）疗气短。短气灸肓井二百壮。（千见上气。）短气不得语。灸天井百壮。或大椎随年壮。或肺俞、或肝俞、或尺泽、各百壮。或小指第四指间交脉上。七壮。或手十指头。合十壮。

　　少年房多短气。灸鸠尾头五十壮。又盐灸脐孔中二七壮。乏气。灸第五椎下随年壮。

　　短气。灸巨阙等。（见上气。）

　　云门、风门、热府、肺募、（见上气。）巨阙等、（见螈 。）期门等、主短气。（见心痛巨阙、解溪、（并见惊。）然谷、尺泽、主少气。（并见立痛。）巨阙、（见惊。）治少气。

　　（铜）胆俞、疗心胀满。吐逆短气。痰闷。食难下不消。（明）心痛如锥刀刺。气结。灸鬲俞七壮。（千）气结、灸太仓百壮。（见心痛。）通谷、治结积留饮。（铜见痰。）心腹诸病。坚满烦痛。忧思结气。寒冷霍乱。心痛吐下。食不消。肠鸣泄利。灸太仓百壮。结气里。针药所不及。灸肓募随年壮。（并千。）中脘、治寒癖结气。（铜）隔结。（见呕。）

　　针灸资生经第四

　　贲豚气

　　（伏梁气 息贲）

　　凡卒厥逆上气。气攻两胁。心下痛满。奄奄欲绝。此为贲豚气。即急作汤。以浸两手足。数数易之。（千）贲豚腹肿。灸章门百壮。贲豚、灸气海百壮。或期门、或关元百壮。

　　贲豚抢心不得息。灸中极五十壮。贲豚上下。腹中与腰相引痛。灸中府百壮。贲豚上下。灸四满一七壮。期门、（见产。）阴交、石门、主贲豚。（见无子。）贲豚腹肿。章门主之。贲豚气上。腹 痛。茎肿。先引腰、后引小腹。腰 小痛坚痛。下引阴中。不得小便。两丸骞。石门主之。贲豚气上。腹 坚痛引阴中。不得小便。两丸骞。阴交主之。（并甲。）章门、（铜同。）石门、（明下同。）阴交、主贲豚上气。期门、主贲豚上下。（铜中极、主贲豚上抢心。甚则不得息。天枢、主贲豚胀疝。归来、主贲豚。卵上入。引茎痛。天枢、主气疝。烦呕面肿。贲豚。（甲）关元、中极、主妇人贲豚抢心。上管、疗心中烦。贲豚气。胀满不能食。（明）巨阙、治贲豚气胀不能食。（铜）中脘、治因读书得奔豚气上攻。伏梁心下。状如覆杯。寒癖结气。（明云。贲豚气如闷。伏梁气如覆杯。）归来、治小腹贲豚。千云、主贲豚。（并见阴痛。）中极、治贲豚抢心。甚则不得息。恍惚尸厥。关元、疗贲豚。寒气入小腹。（千同。）时欲呕。溺血。小便黄。腹泄不止。（明下）

　　气海、疗贲豚腹坚。（见劳。）期门、主贲豚。（见产后。）气穴、治贲气上下。引腰脊痛。（见月事。）关元、中极、阴交、石门、四满、（千并见无子。）期门、（见产后疾。）主妇人贲豚。上管、治伏梁气。状如覆杯。（铜与明同。）中管、治伏梁气。（见上。）

　　期门、缺盆、（千见胸满。）鸠尾、（心痛。）主息贲。（肺之积曰息贲。在右胁下。大如杯。）

　　针灸资生经第四

　　癖

　　鬲俞、疗 癖。气块鬲痛。（明）小儿癖、灸两乳下一寸。各三壮。（千）三阴交、治癖腹寒。膝股内痛。气逆。小便不利。（铜）鬲俞、治热病汗不出。腹中积癖。默默嗜卧。四肢怠惰。不欲动。身常湿不能食。食则心痛周痹。身皆痛。脾俞、治 癖积聚。（见腹胀。）中脘、治寒癖结气。下脘、治癖块。（见腹痛。）明云、疗腹坚硬癖块。脉厥厥动。

　　不容、治腹满 癖。不嗜食。腹虚鸣呕吐。胸背相引痛。喘咳口干。痰癖胁下痛重肋疝瘕。漏谷、治 癖冷气。心腹胀满。食饮不为肌肤。三里、太溪、（见嗽）治 癖。（明下云症癖。）府舍、治疝癖。（见痹疼。）灸小肠气、 癖气。发时腹痛若刀刺不可忍者。

　　并妇女本脏气血癖。走疰刺痛。（见肾虚。）

　　针灸资生经第四

　　症癖（余见疝瘕）

　　瘕、灸内踝后宛中随年壮。又气海百壮。（千）久冷及妇人 瘕。肠鸣泄利。绕脐绞痛。

