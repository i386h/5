<!-- { "loadSidebar": true } -->
　　膀胱俞、主坚结积聚。（千）上管、主心下坚。积聚冷胀。肓门、主心下大坚。丘墟、主大疝腹坚。期门、主腹大坚。（见腹胀。）冲阳、主腹大。不嗜食。解溪、主腹大下重。又主厥气上柱腹大。三里、疗腹满坚块。不能食。胃气不足。反胃。胸胁腹积气。

　　（明）天枢、疗腹大坚。（下见漏下。）小儿腹大。灸分水。（见水肿。）分水、疗腹痛。

　　胃胀坚硬。（明见腹痛。）石关、主心坚满。（千见大便不通。）积如盘。（积聚。）

　　针灸资生经第四

　　鼓胀（余见腹胀）

　　水分、治腹坚如鼓。水肿腹（明作肠。）鸣。胃虚胀不嗜食。绕脐痛。冲胸不息。（铜）

　　神阙（见水肿。）公孙、治腹虚胀如鼓。水分、治腹坚如鼓。明下云、疗鼓胀。（见水肿。）复溜、治腹中雷鸣。腹胀如鼓。四肢肿十水病。（明下同。）章门、疗身黄羸瘦。四肢怠惰。

　　腹胀如鼓。两胁积气如卵石。（明下）中封、四满、主鼓胀。（千见阴缩。）太白、公孙、主腹鼓胀。腹中气大满。（见腹胀。）三阴交、石门、主水胀。小腹皮敦敦然。（见水肿。）

　　甄权云、分水主鼓胀肠鸣。（水肿。）鼓胀。中封二百壮。贲豚冷气。心间伏梁。状如覆杯。冷结诸气。针中管八分。留七呼。泻五吸。疾出针。须灸。日二七壮。至四百止。忌房室。心腹诸病坚满烦痛。忧思结气。寒冷霍乱。心痛吐下。食不消。肠鸣泄利。太仓、中管百壮。心下坚。积聚冷热腹胀。上管百壮。（千翼）

　　针灸资生经第四

　　水肿

　　（杂肿 四肢肿 石水）

　　水通身肿。灸足第二指上一寸随年壮。又灸两手大指缝头七壮。（千）虚劳、浮肿、灸太冲百壮。又灸肾俞。凡头目痈肿。留饮胸胁支满。刺陷谷。出血立已。陷谷、列缺、主面目痈肿。阳陵泉、公孙、主头面肿。完骨、巨 、主头面气。 肿。天枢、丰隆、厉兑、陷谷、冲阳、主面浮肿。中府、间使、合谷、主面腹肿。解溪、主风水。面 肿。

　　黑。气舍、主肩肿不得顾。三里、主水腹胀。皮肿。曲泉、主腹肿。阴谷、主寒热腹偏肿。大敦、主大腹肿胀。脐腹邑邑。阴交、石门、主水胀。水气行皮中。小腹皮敦敦然。小便黄。气满。屋翳、主身肿。皮痛不可近衣。关门、主身肿身重。

　　天府、主身胀逆息不得卧。风汗身肿。喘息多唾。上星、治头风、面虚肿。（铜）囟会、治目眩面肿。前顶、治目眩。面赤肿。小儿顶肿。脑户、治目黄头肿。水沟、治水气遍身肿。（明云。若是水气。唯得针此。若针余穴。水尽即死。）胃仓、治水肿。（见腹胀。）缺盆、治水气。（见瘰 。）屋翳、治身体肿。皮肤痛不可近。及淫泺螈 不仁。

　　肾俞、治身肿。（见劳瘵。）建里、治腹胀身肿。神阙、治水肿鼓胀。肠鸣如流水声。

　　中极、石门、治水肿。（见腹胀）四满、治大腹有水。（见积聚。）章门、治腹肿脊强。四肢伤惰。涌泉、治男子如蛊。女子如妊娠。五指端尽痛。足不得践地。（阴谷同上。）三里、治水气。（明同。）复溜、治十水病。（见鼓胀。）维道、治水肿。不嗜食。（见呕吐。）地机、治丈夫溏泄腹胁胀。水肿腹坚。不嗜食。小便不利。阴陵泉、治腹中寒。不嗜食。鬲下满。水胀腹坚。喘逆不得卧。腰痛难俯仰。陷谷、治面目浮肿。及水病善噫。

　　肠鸣腹痛。分水、疗腹肿不能食。若是水病。灸大良。（明）下云、疗水病腹肿。绕脐痛。

　　冲胸不得息。甄权云、主水气浮肿。鼓胀。肠鸣如雷声。时上冲心。（铜见鼓胀。）曲骨、疗水病胀满。（下）小儿水气。四肢尽肿。及腹大。灸分水三壮。胃仓、主水肿胪胀。食饮不下。恶寒。（千）水沟、主水肿。人中满。关元、主妇人小腹满。石水。（见无子。）

　　章门、主身润、石水身肿。关元、主小腹满。石水。四满、然谷、主大腹石水。气冲、主大气石水。丰隆、主四肢肿。身湿。（铜同。）丰隆、复溜、主风逆四肢肿。列缺、主汗出四肢肿。复溜、治四肢肿。（铜见鼓胀。）

　　水肿惟得针水沟。若针余穴。水尽即死。此明堂铜人所戒也。庸医多为人针水分。杀人多矣。若其它穴。亦有针得瘥者。特幸焉耳。不可为法也。或用药、则禹余粮元为第一。（见既效方。）予屡见人服验。故书于此。然灸水分。则最为要穴也。有里医为李生治水肿。以药饮之。久之不效。以受其延待之勤。一日忽为灸水分与气海穴。翌早观面如削矣。信乎水分之能治水肿也。明堂固云若是水病、灸大良。盖以此穴能分水。不使妄行云焉耳。但不知明堂又云针四分者。岂治其它病当针四分耶。

　　百病水肿。肾俞百壮。胃仓随年。水肿。陷谷随年。水肿上下。阴交百壮。水肿大腹。阴市随年。人中满、唇肿。及水肿大水。脐中、石门百壮。风水。上廉随年。水肿不得卧。阴陵泉百壮。石水。灸然谷、气冲、四满、章门。水分、主水肿。腹满不能食。坚硬。日七壮至四百止。忌针。针水尽即死。水病灸至瘥止。（千翼）

　　针灸资生经第五

　　脐痛

　　中极、疗脐下块如覆杯。（明见淋。）铜云、结如覆杯。（见淋。）关元、治脐下 痛。

　　赤涩。不觉遗沥。小便处痛状如散火。溺血。暴疝痛。脐下结血、状如覆杯。（明同。）转胞不得。（铜）阴交、治脐下 痛。女子月事不绝。带下。产后恶露不止。绕脐冷痛。中封、（见疟。）水分、（见水肿。）神阙（见泻。）治绕脐痛。曲泉、主痛引脐中。（千见疝。）

　　予旧苦脐中疼。则欲溏泻。常以手中指按之少止。或正泻下。亦按之。则不疼。它日灸脐中。遂不疼矣。后又尝溏利不已。灸之则止。凡脐疼者。宜灸神阙。

　　关门、治气游走。夹脐急。（见积气。）下脘、治脐上厥气动。（见腹痛。）气海、治脐下冷气上冲心。血结成块。状如覆杯。小便赤涩。腹结、治绕脐痛。上抢心。（千同。）腹寒。泄利咳逆。天枢、治夹脐切痛。时上冲心烦满。呕吐霍乱。明下云、冷气脐痛。（见冷气。）千云、冬感寒脐痛。（见泻。）外陵、主心如悬。下引脐腹痛。（千见腹痛。）上廉、治夹脐腹痛。（见胁痛。）四满、治脐下切痛。（见积聚。）分水、疗水肿绕脐痛。（小儿脐肿。灸腰后对脐骨节间三壮。然谷、主儿脐风口不开。（铜同。）善惊。绕脐绞痛。灸天枢百壮。（千见 瘕。）脐下绞痛。灸关元百壮。（见腹寒热。）脐中、石门等、主疝绕脐。脐中、石门、天枢、主脐疝绕脐。蠡沟、疗脐中积气。（千并见疝。）

　　针灸资生经第五

　　膺痛

　　玉堂、疗胸满膺痛。（见心烦。）玉堂、治胸膺骨疼。紫宫、治胸膺骨疼。大溪、治乳肿贲膺。（并见胸胁痛。）

　　针灸资生经第五

　　胸满

　　（胸胁满 龟胸）

　　凡胸满短气。不得汗。皆针补手太阴以出汗。（千又见霍乱。）神堂、主胸腹满。三间、主胸满肠鸣。阳溪、天容、主胸满不得息。曲池、人迎、神道、章门、中府、（明下同。）临泣、天池、旋机、府俞、主胸中满。阳交、主胸满肿。鸠尾、主胸满咳逆。大泉、主胸满 呼。胸膺痛。巨阙间使、主胸中淡淡。

　　梁门、主胸下积气。期门、缺盆、主胸中热。息贲。胁下气上。云门、主胸中暴逆心俞、大杼、主胸中郁郁。然谷、主胸中寒。脉代、时不至寸口。小腹胀。上抢心。胸胁满。灸期门。（见心痛。）玉堂、（见心烦。）疗胸满膺痛。（明）三间、疗胸满腹鸣。

　　膻中、（见肺痈。）疗胸中气满如塞。乳根、疗胸下满闷。

　　阳交、（见膝痛。）临泣、（见腋肿。）治胸满。委阳、治胸满膨膨。（铜见尸厥。）璇玑、治胸皮满痛。（明同。）下云、胸胁支满。俞府、治胸满。（见喘。）商阳、治胸中气满。喘咳支肿。鬲关、治胸中噎闷。（见背痛。）阳溪、神封、治胸满不得息。咳逆。肺俞、治胸中气满。背偻如龟。腰强头目眩。令人失颜色。辄筋、治胸中暴满。不得卧。喘息。鬲俞、治胸满支肿。（见呕吐。）胃俞、治胸胁支满。（见腹胀。）涌泉、神堂、治胸腹满。（见肩痛。）中庭、治胸胁支满。噎塞食不下。呕吐。食还出。云门、治喉痹。

　　胸烦满。气上冲心。咳喘不得息。胸胁短气。肩痛。不得举臂天池、治胸中有声。（见鬲痛。）曲池、治胸中烦满。胸乡、治胸胁满。引胸背痛。不得（明下有卧字。）转侧。周荣、治胸胁满。不得俯仰。食不下。咳唾稠脓。（明下同。） 中、治胸胁支满。咳逆喘。

　　能食。（明同。）神藏、治胸胁支满。咳逆喘不得息。呕吐。胸满。不嗜食。（明同。）气户、治胸胁支满。喘逆上气。胸背急。不得息。不知食味。食窦、治胸胁支满。膈间雷鸣灵墟、治胸胁支满。痛引胸不得息。咳逆呕吐。胸满。不嗜食。（明同。）步郎、治支满。鼻塞不通。呼吸少气。喘息。不得举臂。（明同。）章门、治胸胁支满。（见肠鸣。）

　　库房、治胸胁支满。咳逆上气。多唾浊沫脓血。期门、治产后胸胁支满。（见心痛。）

　　外丘、治胸胁胀满。侠溪、治胸胁支满。寒热汗不出。云门、疗胸胁彻背痛。（见上气。）华盖、疗胸胁满痛引胸。（明见喘。）紫宫、（见心烦。）中庭、（见反胃。）涌泉、治胸胁支满。通谷、章门、曲泉、鬲俞、期门、食窦、（明下同。）陷谷、石门、主胸胁支满。（千）胃俞、三里、紫宫、华盖、中庭、神藏、灵墟、侠溪、步郎、商阳、上廉、气户、周荣、上管、劳宫、涌泉、阳陵泉、主胸胁柱满。胆俞、（明下同。）章门、主胁痛不得卧。胸满。呕无所出。前谷、主咳而胸满。阳气逆上满胸。取天容。（见上气。）肺俞、巨阙、主胸满。（见上气。）大泉、治胸胁支满。（铜见心痛。）天 、治胸中烦闷。

　　（见肩背。）肝俞、疗两胁满。（明见咳。）浮白、疗胸满。库房、疗胸腹两胁满。（见咳。）天池、治寒热胸鬲烦满。头痛。四肢不举。腋下肿。上气。胸中有声。喉鸣。膺窗、治胸满短气。魂门、疗胸背痛。（见尸厥。）小儿龟胸。缘胎热胀满攻胸鬲所生。又缘乳母食热面五辛。胸转起高。灸两乳前各寸半上两行三骨罅间。六处各三壮。春夏从下灸上。秋冬从上灸下。若不根据此法灸。十不愈一二。

　　针灸资生经第五

　　胸胁痛

　　（胸痹痛 余见胸满）

