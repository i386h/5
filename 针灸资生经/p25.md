<!-- { "loadSidebar": true } -->
　　本神、颅息、主胸胁相引。不得倾侧。（千）太白、主胸胁胀切痛。阳辅、主胸胁痛环跳、至阴、主胸胁痛无常处。腰胁相引急痛。大包、主胸胁中痛。丰隆、（又见腹痛。）丘墟、主胸痛如刺。胸胁满心痛。灸期门随年壮。乳根、主胸下满痛。膻中、（百。）天井、主胸痹心痛。大泉、主胸膺痛。肺俞、云门、中府、隐白、期门、魂门、大陵、主胸中痛。少冲、主胸痛。口热。胸中痛引腰背。心下呕逆。面无滋润。灸上门随年壮。穴在侠巨阙两边相去各半寸。（一云一寸。）经渠、丘墟、主胸背急。胸中膨膨。

　　大溪、治胸满痛。乳肿贲膺。咳逆上气。喉中作声。（铜）肝俞、治咳引胸（见咳逆。）少冲、（见伤寒。）中府、治胸痛。（见肺急。）乳根、治胸满痛。华盖、治胸胁支满。痛引胸中。咳逆上气。喘不能言。（明下同。）紫宫、治胸胁支满。胸膺骨疼。饮食不下。呕逆。上气烦心。玉堂、治胸满不得喘息。胸膺骨疼。呕吐寒痰。上气烦心。幽门、治胸中引痛。心下烦闷。逆气里急。支满不嗜食。数咳。健忘。丰隆、治厥逆。胸痛如刺。腹切痛。明云、气刺不可忍。（见四肢厥。）太渊、治胸痹。逆气寒厥。善哕呕。饮水咳嗽。烦怒不得卧。胸痹引背。时寒。间使主之。（千）间使、主胸痹。背相引。临泣、主胸痹不得息。鱼际、主痹走胸。不得息。浮白、疗胸满胸痛。（明见咳逆。）俞府、疗胸中痛。（下）胸痹心痛不得息。痛无常处。临泣主之。胸痹灸胸堂。（见上气。）廉泉、（见上气。）中府、（见咳。）主胸痛。胆俞、治胸胁不能转。（铜）明云、胸胁满。（见干呕。）丘墟、治胸胁满痛。不得息。明下云、胸满。（见太息）下廉、治胸胁小腹痛。大包、治胸胁痛。（见上气。）肾俞、主两胁引痛。（千）肝俞、脾俞、志室、主两胁急痛。支沟、主胁腋急痛。中管、承满、主胁下坚痛。腕骨、阳谷、主胁痛不得息。胆俞、章门、主胁痛不得卧。窍阴、主胁痛咳逆。尺泽、少泽、主短气。胁痛心烦。关元、期门、少商、主胁下胀。极泉、治胁下满痛。（铜）鬲俞、（见呕吐。）中膂俞、（见消渴。）窍阴、（见咳逆。）阳谷、颅囟治胁痛。（见寒热。）肝俞、治两胁急痛。（见咳逆。）腕骨、治胁下痛。不得息。肾俞、治胁满引小腹痛。（见劳瘵。）上廉、治飧泄。腹胁痛满。狂走。

　　侠脐腹痛。食不化。喘息不能行。太溪、治腹胁痛连脊。手足厥冷。云门、疗胸胁彻背痛。华盖、疗胸胁痛。（见胸满。）三里、主胁鬲痛。

　　针灸资生经第五

　　鬲痛

　　（五噎 气哽）

　　承满、乳根、疗鬲气。（明见噎。）膻中、疗胸鬲闷。咳嗽气短。喉鸣。（下）鬲俞、痛。（见 癖。）商阳、疗胸鬲气满。（见喘。）足临泣、疗胸鬲满闷。（下见颊痛。）胸中鬲气聚痛。好吐。灸厥阴俞随年壮。（千）隐白、（见呕吐。）巨阙、主鬲中不利。（明下同。）食窦、（铜同。）主鬲中雷鸣。察察隐隐。常有水声。（明下云。疗鬲间鸣 陆常有水声。）胸鬲中气。灸阙俞随年壮。天池、治胸鬲烦满。（铜见胸满。）膻中、治鬲气。

　　呕吐涎沫。率谷、（见痰。）鬲俞、治鬲胃寒痰。（见呕吐。）扶突等、主气哽。（千见喉鸣。）天突、疗气鲠鲠。（明下见头项肿。）章门、疗噎。（见积气。）中庭、治胸胁支满噎塞。（铜）大钟、治食噎不下。（见淋。）关冲、（见霍乱。）天突、治胸中气噎。（见咳逆上气。）膻中、治胸中如塞。（明下。岐伯云积气成干噎。）天突、（见嗽。）关冲、（吐泻。）治气噎。（明）乳根、疗鬲气。不下食。噎病。 、疗久疟。背气满闷。胸中气噎。（下）神堂、（见脊。）中府、（见肺气。）疗善噎。（下）

　　针灸资生经第五

　　背痛

　　（胸背 背脊 余见肩背劳瘵）

　　经渠、丘墟、主胸背急。（千）附分、主背痛引头。（明下引颔。）鬲关、秩边、京骨、主背恶寒痛。脊强难俯仰。

　　昆仑、主脊强。背尻骨重。鬲俞、治背痛恶寒。脊强俯仰难。食饮不下。呕哕。多涎唾。胸噎闷。（铜）

　　意舍、治（明下有胸胁胀满。）背痛恶风寒。食不下。呕吐。巨骨、治背膊痛。胸中有瘀血。

　　肩背不得屈伸而痛。魄户、治背膊痛。（见上气。）神堂、治背脊强急。（见肩痛。）气户，治胸背急。（见胸胁满。）大椎、治气疰背膊拘急。承筋、治腰背拘急。不容、治胸背相引痛。（见 癖。）经渠、治胸背拘急。胸满膨膨。（见疟。）

　　鱼际、治痹走胸背痛。（见寒热。）魄户、疗背胛闷。（明见劳下同。）下云、疗肩膊间。背气不能引顾。咳逆上喘。胃俞、疗背中气上下行。脊痛腹鸣。（下）志室、疗背痛俯仰不得。背痛灸巨阙等。或灸胸堂。（千并上气。）肺俞、治背偻如龟背。生时被客风拍着脊骨达于髓所致。灸肺俞、心俞、鬲俞、各三壮。 、疗温疟、寒疟、病疟、背闷气满。腹胀气眩。（明）胸中痛引腰背。（千见胸胁。）列缺、主胸背寒栗。（见肩痹。）鱼际、治痹走胸背痛。（铜见寒热。）云门、疗胸胁彻背痛。（明见上气。）

　　背疼乃作劳所致。技艺之人。与士女刻苦者。多有此患。（士之书学。女之针指。皆刻苦而成背疼矣。）色劳者亦患之。晋之景公是也。惟膏肓为要穴。予尝于膏肓之侧。去脊骨四寸半。隐隐微疼。按之则疼甚。谩以小艾灸三壮。即不疼。它日复连肩上疼。却灸肩疼处愈。

　　方知千金方之阿是穴犹信云。（中每遇热。膏肓穴所在多出冷汗。数年矣。因灸而愈。）

　　针灸资生经第五

　　肩背酸痛

　　（肩膊 肩臂 余见背痛）

　　浮白、治肩背不举。（铜）神堂、疗肩背连胸痛。不可俯仰。（明下）商阳、治肩背急。引附分、治肩背急。（见腠理。）神堂、治肩痛。胸腹满。洒淅寒热。脊背急。（明同。）

　　三焦俞、治肩背急。腰脊强。不得俯仰。涌泉、主肩背颈项痛。（千）天牖、缺盆、神道、大杼、天突、水道、巨骨、主肩背痛。鬲俞、 、京门、尺泽，主肩背寒 。肩天柱、治肩背痛欲折。（铜）肝俞、（见腰痛。）疗肩疼。（明）曲垣、治肩痛。周痹（明同。）气注。肩膊拘急疼闷。（铜）肩外俞、治肩痹热痛。而寒至肘。（明同。）下云、疗肩痛发寒热。引项强。肩井、治颈项不得顾。肩膊闷。两手不得向头。或因扑伤。云门、（见胸满。）秉风、治肩痛不能举。肩贞、治肩中热痛。（见风痹。）天宗、治肩胛痛。

　　天窗、（明下同。）治肩痛引项不得顾。前谷、疗膊胛小指痛。养老、疗肩欲折。（下见臂。）青灵、疗肩不举。不能带衣。肩 、疗肩重不举。（见臂。）养老、天柱、主肩痛欲折。天井、主肩痛不可屈伸。曲池、天 、主肩重痛不举。巨骨、主肩中痛。

　　不能动摇。（明下同。）肩外俞、主肩甲痛而寒至肘。后溪、主肩 痛。前腋、主肩腋前痛。与胸相引。天 、治肩肘痛引颈项急。寒热缺盆中痛。汗不出。胸中烦闷。（铜）章门、治厥逆。肩臂不举。青灵、治肩臂不举。不能带肩、治肩重不能举臂肘。巨骨、治肩臂不得屈伸。（见背痛。）居 、治肩引胸臂（见手痛。） 、治寒热肩肿。引胛中痛。臂酸无力。支沟、疗肩臂酸重。（见腋。）

　　关冲、主肩臂酸重。腕骨、主肩臂疼。天宗、主肩重臂痛。章门、治厥逆。肩臂不举。（铜）青灵、治肩臂不举。不能带衣。肩 、治肩重不能举臂肘。

　　巨骨、治肩臂不得屈伸。（见背痛。）关冲、主肩臂酸重。支沟、疗肩臂酸重。（明下见掖。）列缺、主肩背寒栗。少气不足以息。寒厥交两手而瞀。凡实则肩背热。背汗出。

　　四肢暴肿。虚则肩寒栗。气不足以息。天井、疗颈项及肩背痛。（见肘痛。）腰背痛。灸三焦俞。大椎、治背膊急。（见劳。）下焦俞、疗背痛身热。

　　肩背酸疼。诸家针灸之详矣。当随病证针灸之。或背上先疼。遂牵引肩上疼者。乃是膏肓为患。千金外台固云按之自觉牵引于肩中是也。当灸膏肓俞。则肩背自不疼矣。予尝肩背痛。

　　已灸膏肓。肩痛犹未已。遂灸肩井三壮而愈。以此知虽灸膏肓而他处亦不可不灸云。

　　针灸资生经第五

　　肩痹痛（不仁不举）

　　天井、主肩痛。痿痹不仁。不可屈伸。肩肉麻木。曲垣、主肩甲周痹。肩贞、肩冲、主肩中热。头不可顾。曲池、天 、主肩重痛不举。清冷泉、（明同。）阳谷、主肩不举。不得带衣。天井、疗肘痛引肩。不屈伸。（见肘。）肩外俞、治肩痹。曲垣、治肩痛周痹。（并见肩背。）

　　两肩头冷疼。尤不可忽。予屡见将中风人臂骨脱臼。不与肩相连接。多有治不愈者。要之、掌心抚摩之。夜卧则多以被拥之。仅能不冷。后灸肩 。方免此患。盖肩 系两手之安否。

　　环跳系两足之安否。不可不灸也。

　　针灸资生经第五

　　臂痛（臂无力）

　　曲池、疗肘臂偏细。（明下见肘。）肩 、疗臂细无力酸疼。臂冷而缓。（明）臂、肩 ，疗臂细无力。手不得向头。少海、（见瘰 。）乳根、听宫、疗臂痛。中渚、孔、肘 、疗肘臂酸痛。（见肘痛。）间使、疗臂肿痛。屈伸难。（下）肩 、疗肩重不举。

　　臂痛。扁骨、（即肩 。）疗肩中热。指臂痛。乳根、治臂肿。（铜）太渊、治臂内廉痛。居 、治腰引小腹痛。肩引胸臂挛急。手臂不得举而至肩。臂 、（见瘰 。）肘 、治臂痛不举。（见肘。）听宫、治臂痛。孔最、治臂厥痛。可针。阳谷、治臂腕外侧痛不举。掖门、（见咽肿。）前谷、治臂不得举。阳池、治因折伤手腕。捉物不得。肩臂痛不举。极泉、治臂肘厥寒。

