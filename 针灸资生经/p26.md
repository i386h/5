<!-- { "loadSidebar": true } -->
　　清冷渊、治 从肩臂不举。不得带衣。养老、治肩欲折。臂如拔。臂（明下作手。）痛自上下。 、治臂酸无力。（见肩痛。）章门、治厥逆。肩臂不举。巨骨、治肩臂不得屈伸而痛。（见肩痛。） 会、治臂痛不能举。气肿痉痛。肩 、治手臂挛急。（见偏风）尺泽、肩贞、治风痹手臂不举。合谷、治痿臂。阳溪、治臂不举。（见肘。）天宗、五里等、治臂痛。后溪、治臂急。窍阴等、腕骨、治臂不伸。附分、治臂不仁。（并肘。）巨骨、前谷、主臂不举。尺泽、冲关、外关、窍阴、主臂不及头。前腋、主臂挛急。手不上举。神门、少海、主臂挛。颜色焦枯。劳气失精。肩臂痛不得上头。肩百壮。掖门、主臂痛。肩 、天宗、阳谷、主臂痛。前谷、后溪、阳溪、主臂重痛肘挛。太泉、经渠、主臂内廉痛。

　　腕骨、曲池、前谷、阳谷、主臂腕急。腕外侧痛脱如拔。腕骨、天宗、主肩臂痛。（见肩背痛。）列缺、主手臂身热。后溪、三里、曲池、疗臂痛。（明见肘痛。）

　　针灸资生经第五

　　腋痛（腋肿）

　　足临泣、治胸满。缺盆中及腋下肿。（明下同。）马刀疡 。善啮唇。天牖中肿。淫泺眩。枕骨合颅痛。洒淅振寒。（铜）丘墟、治腋下肿。痿厥。坐不能起。髀枢中痛。目生翳膜。腿 酸。转筋卒疝。小腹坚。寒热颈肿。 、治腋拘挛。暴脉急引胁痛。少府，治股腋挛急。（见忧悲。）少海、治肘腋肿。小腹痛。少海、治肘挛、腋胁下痛。四肢不举。支沟、治肩臂酸重。胁腋痛。四肢不举。天池、（见鬲痛。）胆俞、委阳、（见尸厥。）阳辅、（见膝痛。）治腋下肿。间使、治掌中热。腋肿肘挛。（见狂。）地五会、阳辅、申脉、委阳、天池、临泣、侠溪等、（见痿。）主腋下肿。太陵、主肘挛腋肿。临泣、主腋下肿。胸中满。丘墟、阳跷、主腋下肿。寒热颈肿。少海、疗腋下瘰 。（见瘰。）承筋等、主腋肿。（见痔。）

　　腋下肿痛。最不可忽。予屡见患疮疖人腋下或发疮。有至于不可救者。可不早治之乎。

　　针灸资生经第五

　　腕劳

　　曲池、腕骨等、主腕急。（千见臂痛。）阳溪、疗臂腕外侧痛不举。（明）列缺、疗腕劳。

　　（上同。）臂肘痛。铜云、手腕无力。（下）偏历、疗臂膊肘腕酸痛。难伸屈。外关、疗肘腕酸重。后溪、疗肘臂腕重。（并见手掣。）通里、疗肘腕酸重。

　　针灸资生经第五

　　肘痛

　　（肘挛 不仁）

　　前谷、后溪、阳溪、主肘挛。鱼际、灵道、主肘挛柱满。太陵、主肘挛腋肿。中膂俞、 、主腋挛。

　　曲池、主肘中痛。（见臂。）曲池、腕骨、 会、支沟、肘 、主肘节痹。臂酸重。腋急痛。肘难屈伸。中冲等、主肘痛。（见臂痛。）关冲、主肘疼。不能自带衣。间使、主肘内廉痛。曲池、三里、关冲、中渚、阳谷、尺泽、主肘痛时寒。曲池、主肘痛。（见四肢厥。）肩外俞、主肘寒。（见肩背痛。）天宗、治臂肘外后廉痛。（铜）

　　天、治肩肘痛。（见肩背痛。）肘 、治肘节风痹。臂痛不可举。屈伸挛急。明下云臂酸重。麻痹不仁。鱼际、治肘挛支满。灵道、（见心痛。）尺泽、少海、（见腋。）治肘挛。（见风痹。）支正、内关、（见中风。）阳溪、治惊掣。肘臂不举。极泉、治臂肘厥寒。窍阴、（见喉痹。）手三里、治手臂肘挛不伸。后溪、治臂肘挛急。附分、治臂肘不仁。（见风劳。）腕骨、治偏枯。臂肘不得屈伸。五里、（见风劳。）天井、（见风痹。）下廉、治臂肘痛。

　　冲阳、（见口 。）曲池、治肘中痛。鱼际、疗肘挛支满。喉中焦干渴。痉上气。（偏历、（见腕。）三里、疗肘臂酸重。屈伸难。（下）中渚、疗肘臂酸痛。（见手掣。）大渊、疗肘痛。曲池、疗肘痛屈伸难。手不得举。偏风半身不遂。捉物不得。挽弓不开。肘臂偏细。孔最、疗肘臂厥痛屈伸难。手不及头。不握。支正、疗肘臂挛。难屈伸。手不握。十指尽痛。肘 、疗肘臂酸重。不可屈伸。麻痹不仁。天井、疗肘痛引肩。不可屈伸。颈项及肩背痛。臂痿不仁。掖门、疗肘痛不能上下。列缺、主肘中痛。

　　甲乙经云、五里在肘上三寸大脉中。玉篇说肘云、臂节也。此臂之下节也。宓子贱使书吏书、而掣其肘。盖其臂节也。当以此求之。

　　针灸资生经第五

　　手麻痹不仁（不举）

　　中封、治身体不仁。（铜见痹。）少商、主手不仁。（千）肩贞、主手 小不举。内、主四厥手足闷。列缺、主四肢厥。喜笑。曲池、支沟、 会、腕骨、肘 、主节痹。

　　曲池、天井、外关、主臂痿不仁。白环俞、疗手足不仁。（明下见脊。）曲池、主手不举。又主手不可举重。腕急。肘中痛。难屈伸。间使、主手痛。阳溪、主臂腕外侧痛不举。中冲、少冲、（明同。）劳宫、太泉、经渠、列缺、主手掌热。肘中痛。劳宫、疗手掌浓疮痹。（铜云手痹。）手皮白屑起。（明）劳宫、治手痹。（铜）附分、治肘臂不仁。（铜见风劳。）上廉、治手足不仁。（见偏风。）肘 、天井、疗肘臂不仁。（明下见肘痛。

　　有贵人手中指挛。已而无名指小指亦挛。医为灸肩髀曲池支沟而愈。支沟在腕后三寸。

　　或灸风疾。多有不灸支沟。只灸合谷云。

　　针灸资生经第五

　　手指挛

　　（手掣痛 余论见手麻）

　　养老、主手不得上下。（千）阴交、主手足拘挛。太陵、主手挛不伸。心俞、肝俞筋急手相引。（见转筋。）少商、治手挛指痛。（铜）少府、治掌中热。股腋挛急。胸中痛。手卷不伸。少冲、疗手卷不得伸。（明堂上云。治手挛不伸。引眼痛。）外关、疗肘腕酸重。屈伸难。十指痛不得握。（明下）铜人云、治肘臂不得屈伸。五指痛。不能握物。

　　后溪、疗肘臂腕重。难屈伸。五指尽痛。不可掣。中渚、疗肘臂酸痛。手五指不握。尽痛。铜人云、治咽肿肘臂痛。五指不得屈伸。腕骨、中渚、主五指掣。不可屈伸。太陵、主手掣小偏。尺泽、主掣痛。手不可伸。治手足指掣痛不可忍。灸指端七壮。立瘥。

　　腕骨、治螈 。五指掣。（铜）扁骨、疗指臂痛。（明下见臂痛。）

　　针灸资生经第五

　　手热

　　（手寒 手清 手心热）

　　小儿食时头痛。及五心热。灸 各一壮。（明下）内关、主手中风热。（千）中冲、少冲、太泉、（明下同。）劳宫、经渠、列缺、主手掌热。肘痛。大溪、主手足寒至节。曲泽、主手清逆气。巨阙、主手清。经渠、列缺、（见偏风。）少冲、（见伤寒。）中冲、（见心痛。）间使、（见狂。）太渊、治掌中热。间使、治掌中热。（见狂。）中冲、治掌热。（见伤寒无汗。）阳陵泉、治脚冷。（见膝。）大都、治手足逆冷。（见腹满。）少商、治掌热。（见指挛。）丰隆、治厥逆。（见尸厥。）

　　内庭、章门、治厥逆。行间、治四肢冷。曲池等、肩外俞、主肘寒。（千见肘。）

　　大溪、治手足冷。（见腹胁痛。）

　　五心之热。小儿伤食证也。大人亦然。若手足寒清过节。证恶可知。当早随证针灸之。

　　毋使至于此极方可。清、犹寒也。礼记言、冬温而夏清。是已。针灸法见四肢厥。

　　针灸资生经第五

　　足麻痹不仁

　　至阴、主风寒从足小指起。脉痹上下。（千）阴陵泉、主足痹痛。中都、主足湿痹不能行。阳辅、阳交、阳陵泉、主髀枢膝骨痹不仁。阳关、环跳、承筋、主胫痹不仁。腰俞、风府、主足不仁。膀胱俞、大溪、次 、主足清不仁。阳关、主胫痹不仁。（见足杂病。）浮 、治髀枢不仁。（铜见足杂病。）膀胱俞、治脚足不仁。（见腰脚。）白环俞、疗手足不仁。（明下见脊。）上廉、治手足不仁。（铜见偏风。）犊鼻、髀关、阳陵泉、主膝不仁。（千见腰痛。）

　　列子载偃师造偈云、废其肾则足不能行。是足之不能行。盖肾有病也。当灸肾俞。或一再灸而不效。宜灸环跳风市犊鼻膝关阳陵泉阴陵泉三里绝骨等穴。但按略酸疼。即是受病处。灸之无不效也。

　　针灸资生经第五

　　足不能行

　　（不能立 不收）

　　三阴交、疗不能行。（明下）上廉、治喘息不能行。（见胁痛。）合阳、（见腰脊。）

　　治履步难。天柱、行间、主足不任身。（千与铜同。）京门、主腰痛不能立。然谷、治 酸不能久立。（铜见失精。）承山、治战栗不能立。（见腰脚。）

　　漏谷、疗不能久立。（明下见足寒热。）飞扬、疗体重起坐不能。步履不收。脚 酸重战栗。不能久立坐。

　　跗阳、疗不能久立。坐不能起。（见腰脚。）申脉、治 寒不能久立。坐如在舟车中。

　　见腰脚。）中都、主不能行（光明同。）立。三里、主不能立。（并见足寒热。）浮白、主足缓不收。（千）三里、冲阳、仆参、飞扬、复留、完骨、主足痿失履不收。下廉、主惊痹跗不收。（见乳痈。）丰隆、（见四肢厥。）脾俞、治四肢不收。（铜见腹胀。）

　　支沟等、治四肢不举。曲泉、大巨（铜同。）等、主四肢不收。（并见四肢厥。）三里、主不能久立。（见唾血虚损。）

　　针灸资生经第五

　　足寒热

　　（胫寒 又见足杂病）

　　至阴、主风寒从足小指起。脉痹上下。肾俞、京骨、然谷、主足寒。阴市、主膝上伏兔中寒。行间、主厥。足下热。中都、主足下热。胫寒不能久立。湿痹不能行。三里、条口、承山、承筋、主足下热。不能久立。委中、治足热厥逆满。取其经血立愈。（铜）涌泉、治足下热。喘满。乃热厥也。齐王患此。针之愈。至阴、治下热。然谷、治足一寒一热。（见不能立。）大都、（见腹满。）治手足逆冷。隐白、（见尸厥。）太冲、治足寒。

　　（见小便不利。）中封、治足逆冷。（见疟。）阳陵泉、治足冷无血色。（见膝痛。）复溜、主 寒。不能自温。（千）漏谷、疗足热腿冷疼。不能久立。麻痹不仁。（明下）史记、济北王阿母足热而懑。太仓公曰、热蹶也。刺其足心各三所。案之无出血。病旋已。病得之饮酒大醉。

　　针灸资生经第五

　　足杂病

　　（跟股 胫 腿 髀枢 余见脚膝挛）

