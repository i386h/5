<!-- { "loadSidebar": true } -->
　　禾、疗尸厥。天府、疗卒中恶。鬼疰。不得安卧。禁灸。（铜）凡尸厥而死。脉动如故。此阳脉下坠。阴脉上争。气闭故也。针百会。入三分补之。灸、熨斗熨两胁下。又灶突墨弹丸大。浆水和饮之。又针足中指头。去甲如韭叶。又刺足大指甲下内侧。去甲三分。（千）

　　水沟、治卒中恶。（铜）凡五尸者。飞尸、遁尸、风尸、沉尸、尸疰也。今皆取一方兼治之。其状腹痛胀急。不得气息。上冲心胸。旁攻两胁。或累块踊起。或挛引腰背。治之法、灸乳后三寸。男左女右。可二七壮。不止者、多其壮。取愈止。（千）又两手大拇指头。各七壮。又心下三寸十壮。又乳下一寸。随病左右。多其壮数。又以细绳量患人两乳头内。即裁断中屈之。又从乳头向外量。使当肋罅于绳头灸三壮。或七壮。男左女右。卒疰忤攻心胸。灸第七椎随年。又心下一寸三壮。又手肘交随年壮。一切病食疰。灸手小指头随年壮。男左女右。五毒疰。不能饮食百病。灸心下三寸。胃管十壮。水疰口中涌水。

　　经云肺来乘肾。食后吐水。灸肺俞。又灸三阴交。又灸期门。泻肺补肾也。各随年壮。

　　一切疰无新久。先仰卧灸两乳边邪下三寸第三肋间。随年壮。可至三百壮。又治诸气神良。

　　一名注市。间使、岐伯云、疗鬼神邪。（明下）铜云、可灸鬼邪卒死。阴囊下第一横理十四有贵人内子产后暴卒。急呼其母为办后事。母至、为灸会阴三阴交各数壮而苏。母盖名医女也。

　　凡溺死、一宿尚可救。解死人衣。灸脐中。即活。（集效）

　　针灸资生经第五

　　脚膝痛（挛急不收不仁）

　　委中、治膝不得屈伸。取其经血立愈。（铜见腰脊。）肾俞、治脚膝拘急。足寒如水。

　　（见明）髀关、疗膝寒不仁。痹痿。不屈伸。梁丘、疗胫痛冷。痹膝痛。不能屈伸。悬钟、疗腿膝连膝胫麻痹。屈伸难。（下）又云、膝胫连腰痛。筋挛急。足不收履。坐不能起。蠡沟、疗足寒胫酸。屈伸难。（见疝。）巨虚、疗脚胫酸痛。屈伸难。不能久立。甄权云、主大气不足。偏风 腿。脚不相随。风市、疗胫麻膝痛。（见腰脚。）三里、疗四肢肿满。

　　腿膝酸痛。三阴交、疗膝内廉痛。小便不利。身重。足痿不能行。（下）京骨、疗腿膝胫痿。脚挛不得伸。癫病狂走。自啮。膝胫寒。跗阳、疗腿膝胫酸。（见腰脚。）承山、疗脚酸膝重。（见腰脚。）阳陵泉、疗膝股内外廉痛不仁。屈伸难。风市、主两膝挛痛。引胁拘急 。或青或焦。或枯或黧如腐木。绝骨、主膝胫骨摇。酸痹不仁。髀关、主寒不仁。痿痹。不得屈伸。（明同。）犊鼻、主膝不仁。难跪。光明、主痿 。坐不能起。明下云、膝胫酸痹不仁。手足偏小。坐不能久。膝关、主膝内廉痛引膑。不可屈伸。

　　曲泉、主膝不可屈伸。曲泉、梁丘、阳关、主筋挛膝不得屈伸。不可行。解溪、条口、丘墟、太白、主膝股肿。 酸转筋。上廉、主风水膝肿。（千）中封、主膝肿。（见身湿。）解溪、治膝股 肿。（铜见风。）复留、主脚后廉急。不可前却。承山、承筋、主脚筋急痛。昆仑、主脚如结。踝如别。（铜作裂。）京骨、承山、承筋、商丘、主脚挛。

　　膀胱俞、治拘急。（见足杂病。）

　　针灸资生经第五

　　膝痛（余见脚膝）

　　三里、治膝 酸痛。（铜）阳交、治喉痹。面肿。寒痹。膝 不收。条口、治膝 寒。足缓履不收。湿痹足下热。阴谷、治膝痛如锥。不得屈伸。膀胱俞、治脚膝无力。（见瘕癖。）合阳、主膝股重。阴交、治腰膝拘挛。髀关、治膝寒。（明同。）不仁痿厥。股内筋络急。阳陵泉、治膝伸不得屈。冷脚不仁。偏风半身不遂。脚冷无血色。京骨、治膝痛不得屈伸。梁丘、治寒痹。膝不能屈伸。阳关、治膝外痛。不可屈伸。风痹不仁。犊鼻、治膝中痛不仁。难跪起。膝膑痈肿。不溃可治。溃者不治。

　　三阴交、治膝股内痛。（见 癖。）交信、治膝胫内廉痛。曲泉、（见疝。）膝关、治痛。（见风痹。）悬钟、治心腹胀满。胃热不嗜食。膝 痛。筋挛。足不收履。坐不能久。

　　膝眼、疗膝冷痛不已。（明忌灸。）伏兔、疗膝冷。（见风劳。）丰隆、疗腿膝酸痹。（见尸厥。）合阳、（见脊。）治膝股重。（千铜云注膝 酸。）侠溪、阳关、主膝外廉痛。

　　膝关、主膝内廉痛引膑。不可屈伸。连腹引喉痛。中封、主膝肿。内踝前痛。大冲、主膝膝胫酸痹不仁。）气冲、治腰痛不得俯仰。（见月事。）三里、主膝痿痛。（见唾血。）

　　风市、疗膝酸。承山、疗膝重。（并见腰脚。）

　　舍弟行一二里路。膝必酸疼不可行。须坐定以手抚摩久之。而后能行。后因多服附子而愈。予冬月膝亦酸疼。灸犊鼻而愈。以此见药与灸不可偏废也。若灸膝关三里亦得。但按其穴酸疼。即是受病处。灸之不拘。

　　针灸资生经第五

　　腰脚痛（余见腰膝）

　　凡腰脚重痛。刺委中出血。久固宿疹亦皆立已。次 主腰下至足不仁。（并千。）阴腰脚如冷水。（明见疝。）承山、治腰背痛。脚 重。战栗不能立。香港脚。膝下肿。申脉、治腰痛不能举体。足 寒。不能久立。坐如在舟车中。昆仑、治腰尻痛。（千作踵。）足。不得履地。下昆仑、疗腰疼。偏风半身不遂。脚重痛不得履地。（明）膀胱俞、疗腰足不仁。（见脊。）仆参、疗腰痛不可举。承山、下重脚痿。（下）地机、疗腰痛不可俯仰。足痹痛。屈伸难。风市、疗冷痹。脚胫麻。腿膝酸痛。腰尻重。起坐难。承山、疗脚酸痛。不能久立。腰膝重。起坐难。筋挛急。不可屈伸。张仲文疗腰重痛。不可转。起坐难。及冷痹脚筋挛。不可屈伸。灸曲 两文头左右脚四处。各三壮。每灸一脚。二火齐下。烧才到肉。初觉痛。便用二人两边齐吹。至火灭。午时着艾。至人定。自行动脏腑一两回。或脏腑转如雷声。立愈。神效。上廉、治腰腿手足不仁。（见偏风。）阳辅、治腰溶溶坐水中。膝下肤肿筋挛。诸节尽痛无常处。腋肿 马刀喉痹。膝 酸。风痹不仁。阴交、治腰膝拘挛。（见疝。）

　　仁寿宫备身患脚。奉敕针环跳、阳陵泉、巨虚下廉、阳辅。即起行。大理赵卿患风。

　　不随。不得跪起。针上 、环跳、阳陵泉、巨虚下廉、各二穴。即得跪起。治冷痹胫膝痛。

　　腰足挛急。足冷气上。不能久立。手足沉重。日觉羸瘦。此名复连病。宜灸悬钟。（绝骨。）

　　一灸即愈。（见身湿痹千金。）

　　千金翼温肾汤、主腰脊膝脚浮肿不随。（茯苓干姜泽泻各二两桂心三两锉。每服四五钱重。水二盏。煎八分盏服。日三二服。）然则腰脚等病。亦当服药。不可专恃灸云。

　　针灸资生经第五

　　腰痛

　　（腰强 腰屈）

　　阴包、治腰尻引小腹痛。（明下云。腰痛连小腹肿。小便不利。）遗溺不禁。（铜）居腰引小腹痛。（见手痛。）胞肓、治腰痛恶寒。小腹坚急。癃闭重不得小便涩痛。腰背卒痛。秩边、治腰痛不能俯仰。小便赤涩。腰尻重不能举。（明同。）委中、治腰重不举体。

　　（见腰脊。）白环俞、治腰髋疼。脚膝不遂。肩井、治因扑伤腰髋疼。腰俞、治腰髋疼。脊强不得转。命门、主腰腹相引痛。（见螈 。）肺俞、治腰背强痛。阴陵泉、（水肿。）大肠俞、治腰痛。（明同。）下 、治腰痛不得转侧。阳辅、治腰如坐水。（见膝痛。）明下、阴市、疗腰如冷水。（见疝。）阴市、疗腰脚如冷水。（见疝。）涌泉、治腰痛大便难。京门、治腰痛不得俯仰。寒热 胀。引背不得息。肝俞、疗腰痛肩疼。（明）

　　肾俞、（见劳。）气海俞、中膂俞、（见脊。）疗腰痛。关元俞、膀胱俞、疗风劳腰痛。

　　胞肓、疗恶气腰背卒痛。下云、腰痛不可忍。俯仰难。恶寒。小便涩。昆仑、疗腰尻重不欲起。俯仰难。恶闻人音。（下）风市、疗腰尻重。起难。（见腰脚。）肾俞、疗腰痛不可俯仰转侧难。（下）腰俞、疗腰疼不能久立。腰以下至足不仁。坐起难。腰脊急强。不可俯仰。腰重如石。难举动。张仲文灸腰痛。（见腰脚。）四肢寒热腰疼不得俯仰。身黄腹满食呕。舌根直。灸第十一椎上及左右各一寸五分。三处各七壮。（千）腰俞、膀胱俞、长强、气冲、上 、下 、居 、主腰痛。三里、阴市、阳辅、蠡沟、主腰痛不可顾。申脉、太冲、阳跷、主腰痛不能举。委阳、殷门、太白、阴陵泉、行间、（铜同）主腰痛不可俯仰。甲云、委阳、殷门、主腰痛得俯不得仰。束骨、飞扬、承筋、主腰痛如折。阳辅、主腰痛如锤居中肿痛不可咳。咳则筋缩急。诸节痛上下无常。寒热。涌泉、主腰痛。大便难。（甲）

　　京门、主腰痛不可久立。（甲）腰 痛。宜针决膝腰句画中青赤路脉。出血便瘥。（千）

　　腰痛不得俯仰者。令患人正立。以竹拄地。度至脐断竹。乃以度度背脊。灸竹上头处随年壮。灸讫藏竹。勿令人得知。腰痛灸脚跟上横文中白肉际十壮良。又灸足巨阳七壮。巨阳在外踝下。又灸腰目 七壮。在尻上约左右是。又灸八 及外踝上骨约中。腰卒痛。灸穷骨上一寸七壮。左右一寸。各灸七壮。腰脊痛。灸小肠俞五十壮。（见虚损。）腰背痛。灸三焦俞随年。（见劳。）

　　有妇人久病而腰甚疼。腰眼忌灸。医以针置火中令热。谬刺痛处。初不深入。既而疼止。则知火不负人之说犹信云。

　　许知可因淮南大水。忽腹中如水吼。调治得愈。自此腰痛不可屈伸。思之、此必肾经感水气而得。乃灸肾俞三七壮。服麋茸丸愈。（予谓腰痛不可屈伸。灸肾俞自效。不服麋茸丸亦可舍弟腰疼。出入甚艰。予用火针微微频刺肾俞。则行履如故。初不灸也。屡有人腰背伛偻来觅点灸。予意其是筋病使然。为点阳陵泉令归灸即愈。筋会阳陵泉也。然则腰疼又不可专泥肾俞。不灸其他穴也。

　　风池、治腰伛偻引项筋无力不收。（铜）肺俞、治腰强。（见胸满。）束骨、治腰如折如结。耳聋恶风寒。目眩项不可顾。目内 赤烂。白环俞、治腰脊挛痛。（见腰脊痛。）

　　针灸资生经第五

　　腰脊痛（余见背痛）

