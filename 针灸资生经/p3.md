<!-- { "loadSidebar": true } -->
　　脊中一名神宗。在十一椎节下间。俯而取之。禁灸。灸令人腰背伛偻。针五分。得气即明堂作脊俞。一名脊中。在十一椎中央。接脊在十二椎下节间。（下经治小儿疳脱肛。）

　　悬枢在十三椎节下间。伏而取之。针三分。灸三壮。明云、在十二椎下节间。下云、十一椎下。

　　铜人云、悬枢在十三椎节下间，明堂上经作十二椎节间。下经作十一椎下。脊中穴既在十一椎下。不应悬枢又在十一椎下。固知其误矣。考之素问。亦与铜人同。当以铜人为正。明堂上经亦误三字作二字也。要之、接脊穴在十二椎节下尔。

　　命门一名属累。在十四椎节下间。伏而取之。（明作俯而取之。）针五分。灸三壮。

　　阳关在十六椎下间。伏而取之。针五分。灸三壮。阙疗病法。出素问。

　　腰俞一名背解。一名髓孔。一名腰柱。一名腰户。在二十一椎节下间宛宛中。以挺腹地舒身。两手相重支额。纵四体后乃取其穴。针八分。留三呼。泻五吸。灸七壮至七七壮。忌房劳举重强力。

　　甲乙云、针二寸。留七呼。灸七七壮。明云、三壮。下云、五壮。素注云、针一分。新校正云、按甲乙经作二寸。水热穴注亦可二寸。气府论注、骨空论注作一分。一名髓空。

　　长强一名气之阴 。督脉络别。其穴跗地取之。甲乙云、在脊 端。针三分。转针以大痛为度。其穴跗地取之乃得。灸不及针。日三十壮。止二百。此痔根本是冷。忌冷食房劳。甲乙云、针二寸。留七呼。明下云、五壮。

　　自大椎至腰俞。长同身寸三尺。折量取穴。（甲）

　　有里医言：凡灸椎骨。当灸骨节突处方验。灸节下当骨无验。以鱼肉骨参之。其言为可信。盍根据其言。当骨节灸之。

　　针灸资生经第一

　　背俞第二行四十四穴

　　背俞第二行四十四穴　大杼二穴。在项后第一椎下。两旁相去各寸半陷中。针五分。可灸七壮。（甲乙同）明云、禁灸。下经云、灸五壮。素同。（难疏。骨会大杼。骨病治此。）

　　明堂云禁灸。而铜人云可灸七壮。必有说也。要非大急、不必灸。

　　风门二穴。一名热府。在二椎下两旁相去各寸半。针五分。留七呼。今附。若频刺泄诸阳热气。背永不发痈疽。灸五壮。

　　肺俞二穴。在三椎下两旁各寸半。（自此后不写相去二字。）针三分。留七呼。得气即泻。出甲乙经。甄权针经云、在三椎下两旁。以搭手左取右右取左。当中指末是穴。针五分。留七呼。灸百壮。明下云、三壮。（千。肺俞对乳引绳度之。）

　　厥阴俞二穴。在四椎下两旁各寸半。针三分。灸七七壮。千、扁鹊云名阙俞。

　　心俞二穴。在五椎下两旁各寸半。针三分。留七呼。得气即泻。不可灸。明下云、灸五壮。（千云。第七节对心横三间。）

　　铜人云、心俞不可灸。可针入三分。世医因此遂谓心俞禁灸。但可针尔。殊不知刺中心一日可也。岂可泥不可灸之说。而坐受毙耶。

　　督俞二穴。一名高盖。在六椎下两旁各寸半。禁针通灸。

　　铜人经缺此穴。明堂经有之。今根据明堂入在此。恐铜人本不全也。

　　膈俞二穴。在七椎下两旁各寸半。针三分。留七呼。灸三壮。明下云、五壮。（难疏。血会鬲俞。血病灸此。）

　　八椎下两旁。铜人明堂并缺俞穴。

　　肝俞二穴。在九椎下两旁各寸半。针三分。留六呼。灸三壮。明下云、七壮。素云、刺中肝。五日死。

　　胆俞二穴。在十椎下两旁各寸半。正坐取之。灸三壮。针五分。明云、三分。下经云、灸五壮。素、刺中胆。一日半死。

　　脾俞二穴。在十一椎下两旁各寸半。针三分。留七呼。灸三壮。明下云、五壮。素云、刺中脾。十日死。

　　胃俞二穴。在十二椎下两旁各寸半。针三分。留七呼。灸随年为壮。明云、三壮。下云、七壮。

　　三俞二穴。在十三椎下两旁各寸半。针五分。留七呼。灸三壮。明云、针三分。下云、灸肾俞二穴。在十四椎下两旁各寸半。与脐平。针三分。留七呼。灸以年为壮。忌同。明云、三壮下。

　　云、五壮刺中肾六日死。

　　气海俞二穴。在十五椎下两旁各寸半。通灸。

　　按明堂有气海俞。而铜人无之。恐铜人本不全。故根据明堂附入于此。

　　大肠俞二穴。在十六椎下两旁各寸半。针三分。留六呼。灸二壮。

　　关元俞二穴。在十七椎下两旁各寸半。针三分。

　　按明堂有关元俞。而铜人无之。恐铜人本不全。故根据明堂附入于此。

　　小肠俞二穴。在十八椎下两旁各寸半。针三分。留六呼。灸三壮。

　　膀胱俞二穴。在十九椎下两旁各寸半。针三分。留六呼。灸三壮。明下云、七壮。

　　中膂内俞二穴。一名脊内俞。在二十椎下两旁各寸半。侠脊起肉。针三分。留十呼。灸三壮。明下云、主腰痛夹脊膂痛。上下按之应者。从项后至此穴痛。皆灸之立愈。

　　白环俞二穴。在二十一椎下两旁各寸半。甲乙云、针如腰户法同。挺腹地端身。两手相重支额。纵息令皮肤俱缓。乃取其穴。针八分。得气即先泻讫。多补之。不宜灸。忌房劳。不得举重。明下云、灸三壮。

　　上 二穴。在第一空腰髁下侠脊陷中。针三分。灸七壮。千云、腰髁下一寸。

　　次 二穴。在第一空侠脊陷中。可灸七壮。针三分。

　　中 二穴。在第三空侠脊陷中。针二分。留十呼。灸二壮。

　　下 二穴。在第四空侠脊陷中。针二分。留十呼。灸三壮。

　　会阳二穴。一名利机。在阴尾骨两旁。针八分。灸五壮。

　　千金八 在腰目下三寸。侠脊相去四寸。（两边四穴。故名八 。）其曰夹脊四寸。是除脊各寸半也。凡大杼下穴。皆当除脊各寸半。

　　针灸资生经第一

　　背俞第三行左右二十八穴

　　背俞第三行左右二十八穴　附分二穴在第二椎下附项内廉两旁相去侠脊各三寸。灸五壮。针三分。

　　魄户二穴。在三椎下两旁各三寸。正坐取之。针五分。得气即泻。又宜久留针。日灸七壮。止百壮。忌同。明云、日七壮。至二百。下云、魂户在三椎下两旁各三寸。灸三壮。又云、魄户在三椎下两旁各三寸。灸五壮。素注云、魄户上直附分。

　　铜人有魄户穴。明堂上经亦同。而下经既有魄户穴。又有魂户穴。皆云在三椎下。若谓魄字作魂。不应两出魄户穴也。考之下经。既有悬钟矣。后又有悬钟。既有天突矣。其治小儿。又有天突。意者魂户即魄户。（误作魂。）而两出之。不然、何其穴皆在三椎旁欤。

　　膏肓俞二穴。在四椎下。（明云。近五椎。）两旁各三寸。主无所不疗。羸瘦虚损。梦中失精摇。从胛骨上角摸索至骨下头。其间当有四肋三间。灸中间。从胛骨之里去胛骨容侧指许。

　　摩去表肋间空处。按之自觉牵引于肩中。灸两胛中。一处至百壮。多至五百。（明云。

　　百壮多至千壮。）当觉下KT KT 然似流水之状。亦当有所不出。若得痰疾则无所不下也。如病人已困。不能正坐。当令侧卧。挽上臂。令取穴灸之。又以右手从左肩上住指头所不及者、是骨覆其穴。灸之无验。此灸讫后。令人阳气益盛。当消息以自补养。论曰、昔在和缓。不救晋侯之疾。以其在膏之上肓之下。针药所不能及。即此穴是也。时人拙不能求得此穴。所以宿病难追。若能用心方便。求得灸之。无疾不愈。出千金外台。

　　灸膏肓功效。诸经例能言之。而取穴则未也。千金等方之外。庄绰论之最详。然繁而无不能定于一。予尝以意取之。令病患两手交在两膊上。（灸时亦然。）胛骨遂开。其穴立见。以手指摸索第四椎下两旁各三寸。四肋三间之中间。按之酸疼是穴。灸至千百壮。少亦七七壮。当根据千金立点立灸。坐点坐灸。卧点卧灸云。（若只合爪在两膝头中点穴。亦得。）

　　神堂二穴。在五椎下两旁各三寸陷中。正坐取之。针三分。灸五壮。明下云、三壮。

　　素注云、上直魄户。（余同）

　　二穴。在肩膊内廉。侠（明堂作在。）六椎下两旁各三寸。正坐取之。以手痛按之。病者言 。针六分。留三呼。泻五吸。灸二七壮。止百壮。忌苋菜白酒。明下云、五壮。

　　膈关二穴。在七椎下两旁各三寸陷中。正坐取之。针五分。灸五壮。

　　魂门二穴。在九椎下两旁各三寸陷中。正坐取之。灸三壮。针五分。

　　阳纲二穴。在十椎下两旁各三寸陷中。正坐阔肩取之。针五分。灸三壮。明下云、七壮。

　　意舍二穴。在十一椎下两旁各三寸陷中。正坐取之。针五分。灸五十壮至百壮。明云、五十壮至百二十壮。甲乙云、三壮。针五分。下云、灸七壮。素注、二壮。

　　胃仓二穴。在十二椎下两旁各三寸。针五分。灸五十壮。明云、五十壮。甲乙云、三壮。

　　肓门二穴。在十三椎下两旁各三寸叉肋间。其（明堂作异。）经云、与鸠尾相直。灸三十壮。针五分。

　　志室二穴。在十四椎下两旁各三寸陷中。正坐取之。针五分。灸三壮。明下云、两旁各三寸半。灸七壮。

　　明堂上经作两旁各三寸。与铜人经同。而下经乃作三寸半。必是分外半字也。

　　胞肓二穴。在十九椎下两旁各三寸陷中。伏而取之。灸五七壮。针五分。明云、灸五七壮。至五十壮。甲乙云、三壮。下云、五壮。

　　秩边二穴。在二十椎下两旁各三寸陷中。伏而取之。灸三壮。针五分。忌同。明云、在二十椎下两旁各三寸。灸三壮。针三分。

　　素问气府论注曰、秩边在二十一椎下两旁。上直胞肓。与铜人经明堂经二十椎下不同。

　　未知其孰是。姑两存之。

　　以上二十八穴。当准千金方除脊各三寸取穴。

　　针灸资生经第一

　　侧颈项部左右十八穴

　　侧颈项部左右十八穴　天容二穴。在耳下曲颊后。灸三壮。

　　天牖二穴。在颈筋缺盆上。天容后。天柱前。完骨下。发际上。（明云。发际上一寸陷中。）

　　针一寸。留七呼。不宜补。亦不宜灸。若灸、面肿眼合。先取 。后针天牖风池即瘥。若不先针 。即难疗。明云、针五分。得气即泻。泻尽、更留三呼。泻三吸。不宜补。亦不宜灸。下云、灸三壮。素注同。

　　铜人明堂上经皆云不宜灸。下经素问注乃云、灸三壮。恐凡禁穴许灸一壮至三壮也。

　　天窗二穴。一名窗笼。在颈大筋前。曲颊下侠突后、动脉应手陷中。灸三壮。针三分。

