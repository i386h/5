<!-- { "loadSidebar": true } -->
　　有皮匠妻患血崩两月。饮食不进。与镇灵丹服。少减而未断。因检得耆域方如圣散。用乌梅干姜各一两。并烧存五分性为末。每服二钱。食前乌梅汤调下。（患甚者不过三服。）合一剂与服而疾平。又有巡捕之妻。年逾五十。因伤寒而血崩。与加胶艾四物汤。一服渐愈。后因劳复大作。

　　与镇灵丹十五丸而止。或无此丹。烧鹿角存性为末。酒调服亦佳。以其屡验。故附于此阴交、治女子月事不绝。带下。产后恶露不止。绕脐冷痛。（铜明同。）气海、（见月事。）中都、治恶露不止。（见血崩。）

　　关元、治恶露不止。（见赤白带。）中极、（明见血块。）石门、（下与铜同。）疗恶露不止。漏胞下血不禁。灸关元两旁三寸百壮。产难月水不禁。横生胎动。针三阴交。胎动。崩中下痢。贲气上逆。针石门寸四分。漏胞见赤。胞门五十。又气门五十。崩中带下。针灸中极。（带下。）

　　针灸资生经第七

　　产后余疾（产前）

　　期门、治产后余疾。（铜见心痛。）千云、主产余疾。食不下。贲豚上下。伤食腹满。

　　兔、疗妇人八部诸疾。（明）妇人产后浑身疼。针百劳穴。遇痛处即针。避筋骨及禁穴。（许）明下云、产后未满百日。不宜灸。

　　产后血晕。寒热往来。或血抢心。恶疾也。予阅食料本草。见有用鹿角烧为末。酒调服。日夜数服验者。偶家有妇人患此。令服此神效。因教他人妇服皆验。但以产后未可饮酒。以童子小便调服尔。（最忌服利药。）

　　明下云、凡怀孕、不论月数。不宜灸。铜云、昔宋太子善医术。出苑遇一妊妇。太子、女。令徐文伯诊。曰、一男一女。针之。泻三阴交。补合谷。应针而落。果如文伯言。故妊娠不可刺。

　　针灸资生经第七

　　难产

　　（胞衣不出 子抢心 落胎）

　　冲门、治难产。子上冲心。不得息。（铜）张仲文疗横产先出手。诸符药不捷。灸右脚尖头三壮。炷如小麦。下火立产。中封、主小腹大。字难。嗌干嗜饮。夹脐疝。（千）上昆仑、主字难。若胞衣不出。泄风从头至足。气冲、主胞不出。（见月事。）气冲、治子上抢心。（铜见月事。千同。）冲门、主乳难。子上冲心。阴疝。（千海上方治难产及胞衣死胎不下。蓖麻七粒。去皮研如泥。涂足心。才下急洗去。本事方云极验。）

　　昔胡阳公主每产累不能。终南山道士进枳壳散神效。（枳壳麸炒去穣四两甘草炙三两为细末平服。）若横生逆生难产、宜服黑散。（百草霜釜下黑煤是。香白芷等分研匀。每服二钱匕。

　　醋童子小便各一茶脚调匀。更入少沸汤温热服。良久便正生。未知再作。顷刻活二人命。）

　　予教人服屡验。故附此。

　　妇人堕胎后手中厥逆。针肩井立愈。灸更胜针。可七壮。（铜）

　　针灸资生经第七

　　月事

　　气冲、治月水不利。身热腹痛。溃疝阴肿。难乳。子上抢心。痛不得息。气冲腰痛不得。（铜）会阴、治女子经不通。（千同。）关元、治月脉断绝。（见带下）足临泣、治月事不利。季胁支满。乳痈心痛。周痹痛无常处。逆气喘不能行。中极、治妇人断绪。又因恶露不止。月事不调。血结成块。天枢、治月事不时。血结成块。肠鸣腹痛。不嗜食。水泉、治月事不来。来即多。心下闷痛。目KT KT 不能远视。阴挺出。小便淋沥腹痛。阴跷、疗不月水。惊悲不乐。如堕坠。汗出（千作不出。）面黑。病饥不欲食。妇人淋沥。阴挺出。

　　四肢淫泺。心闷。（明）下云、疗月水不调。嗜卧怠惰。善悲不乐。手足偏枯。不能行。

　　太冲、疗月水不通。（下）阴包、交仪、疗月水不调。阴跷、主经逆。四肢淫泺。阴。小腹偏痛。又主女子淋。阴挺出。月水不来。行间、主月事不利。见赤白而有身反败阴寒。足临泣、主月水不利。见血而有身则败乳肿。腰俞、主月闭溺赤。脊强互引反折。汗不出。中枢、主经闭不通。（见无子。）治女人从小至大。月经未尝来。服黄芩牡丹汤两剂后。灸乳下一寸黑员际各五十壮。气穴、主月水不通。奔泄气上下。引腰脊痛。天枢、主胞中痛。恶血。月水不以时休止。腹胀肠鸣。气上冲胸。气冲、主月水不利。或暴闭塞。腹胀满癃淫泺。身热乳难。子上抢心。若胞不出。众气尽乱。中绞痛不得反息。正仰卧。屈一膝伸一膝。月经不断。灸内踝下白肉际青脉上。随年壮。带脉、侠溪、主小腹坚痛。月水不通。水道、主小腹胀满。痛引阴中。月水至则腰背痛。胞中瘕。子门寒。大小便不通。下 、治女子下苍汁不禁。中痛引小腹疼。大便不利。寒湿内伤。（铜）

　　隐白、治月事过时不止。刺之立愈。阴交、治月事不绝。气海、治月事不调。带下崩中。因产恶露不止。绕脐病痛。气穴、治月事不调。泄利不止。贲气上下。引腰脊痛。血海、（见漏下。）带脉、治月脉不调。（见小腹痛。）阴交、（见血崩。）治月事不绝。（千云。不下。）月水不利。灸四满。（并见无子。）月水不调。血结成块。针间使。（见疝瘕。

　　）产后月水不禁。横生胎动。皆针三阴交。（千翼）月水不利。贲血上下。无子。四满三十

　　针灸资生经第七

　　赤白带

　　关元、治带下瘕聚。因产恶露不止。月脉断绝。下经冷。（铜与明同。）气海、（见月小肠俞、治带。（千明并同。）中 、治带下。月事不调。（见绝子。）带脉、治带下赤白。（见小腹痛。）明下又云、胁下气转连背。痛不可忍。阴交、（见恶露。）疗带下。（明）

　　曲骨、疗带下赤白。恶合阴阳。（铜同。）小便闭涩不通。但是虚乏冷极。皆宜灸、上、主白沥。（千见绝子。）次 、主赤白沥。心积胀腰痛。中 、主赤淫时白气癃。月事少。腰尻交、主下苍汁不禁。赤沥阴痒。痛引小腹控 不可俯仰。曲骨、主赤白沃。阴中干痛。恶合阴阳。小腹 坚。小便闭。大赫、主赤沃。

　　有来觅赤白带药者。予并以镇灵丹与之。镇灵丹能活血温中故也。以其神效。故书于此。但海穴未效。次日、为灸带脉穴。有鬼附患身云、昨日灸亦好。只灸我未着。今灸着我。我今矣。可为酒食祭我。其家如其言祭之。其病如失。此实事也。予初怪其事。因思晋景公膏肓之病。盖有二鬼焉。以其虚劳甚矣。鬼得乘虚而居之。今此妇人之疾。亦有鬼者。岂其用心而虚损。故有此疾。鬼亦乘虚居之。灸既着穴。其鬼不得不去。虽不祭之可也。自此有来觅灸者。每为之按此穴。莫不应手酸疼。予知是正穴也。令归灸之。无有不愈。其穴在两胁季肋之下一寸八分。有此疾者。即速灸之。妇人患此疾而丧生者甚多。切不可忽。若更灸百会尤佳。此疾多因用心使然故也。

　　带下灸间使三十壮。（见疝瘕。）绝嗣不生。漏下赤白。泉门十壮。三报。下血。泄白。漏血。足太阴五十壮。在内踝上三寸。腹中五寒百壮。漏下赤白。月水不利。灸交仪。下血漏赤白。营池四穴二十壮。在内踝前后两边池上脉。一名阴阳。漏下赤白。四肢酸削。漏阴三十壮。在内踝下五分微动脉上。赤白漏泄注。灸阴阳穴随年壮。三报之。

　　在足拇指下屈里表头白肉际。

　　崩中带下。因产恶露不止。妇人断绪最要穴。针中极四度即有工。若未有、更针。入八分。

　　
