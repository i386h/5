<!-- { "loadSidebar": true } -->
　　肾气虚弱常处冷地兼食冷物是谓如石投水之状疝气上冲心腹急痛呼吸不通太冲内太冲各三壮独阴五壮甲根针一分灸三壮内太冲甲根穴在于别穴中针灸神效奔豚气绕脐上冲照海太冲各三壮独阴五壮石门七壮又脐下六寸两旁各一寸灸三七壮又量口吻如一字作三折○如此样以一角按脐心两角在脐下两旁尽处是穴二七壮两丸蹇缩亦灸左取右右取左气冲七壮疝气冲心以面末和水作孔饼安脐上以炒盐填浓五分灸大炷以微温为限百壮至五百壮每岁春秋灸毕连九日处密室慎勿出入酒色冷物神效阴痿然谷三壮阴谷三阴交各三壮气冲曲骨各三七壮肾俞年壮膏肓俞百壮曲泉七壮在膝内横纹头阴头痛大敦太冲肾俞阴交阴肿挺出曲骨大敦气冲独阴阴跷昆仑疝气绕脐冲胸气海石门太冲独阴并换治俱痛俱灸天枢百壮在挟脐旁各开二寸疝令患人骑碓轴以阳茎伸置轴上与阳茎头齐点记灸轴木上随年壮效五淋复溜绝骨太冲气海中极百壮曲骨在横骨上毛际陷中七壮至七七壮石淋气冲在挟脐旁二寸直下五寸之下鼠鼷之上一寸动脉宛宛中七壮至三七壮止又方以禾秆量患人口吻如一字样一端按尾穷骨端向上秆尽脊上点记将其秆中折墨记横着于脊点左右秆两端尽处三七壮溺白浊照海期门阴跷肾俞三阴交皆灸

　　卷二

　　霍乱

　　脾胃及三焦不和上吐下泄胸腹痛闷是关格者不得吐泻也四关穴主之四关谓合谷太冲是也霍乱闷乱即以柔物回缚男左女右之肩下臂上侧卧压缚臂入睡则即止效又方脐中七壮下火即瘥又脐上三寸三壮三焦俞合谷太冲并缄关冲刺出血立瘥中脘针亦能治霍乱吐泻转筋霍乱手中关冲皆刺出血至阴绝骨太冲霍乱心胸满痛吐食肠鸣中脘内关关冲出血列缺三阴交暴泄大都昆仑期门阴陵泉中脘针干呕间使七壮若不瘥更灸霍乱遗矢下三里中脘针阴陵泉霍乱头痛胸痛呼吸喘鸣人迎内关关冲三阴交下三里霍乱已死而有暖气者承山在脚 肠中央分肉间去脚根七寸起死穴灸七壮又方以盐填脐中灸二七壮仍灸气海穴百壮大敦穴

　　卷二

　　疟疾

　　四节不摄荣卫不和之致或先寒后热者或先热后寒者或头痛引饮者或腰背先痛者或脚足先痛者察其病源治之疟病从头顶发者当痛日未发前一时预灸百会大椎尖头各三壮从手臂发者预灸三间间使各三壮从腰背发者肾俞百壮委中一日一发于午前者邪在阳分也或间日或温疟中脘针神效疟谓老疟也作于子午卯酉者少阴疟也神道七壮绝骨三壮作于辰戌丑未者太阴疟也后溪胆俞作于寅申己亥者厥阴疟也诸疟先针间使仍针鬼邪十三等穴而虽勿用火 只用针刺累施神效疟母痰水及瘀血成块腹胁胀而痛每上下弦日章门针后即灸三七壮

　　卷二

　　虚劳

　　五劳谓五壮之劳七伤谓忧愁思虑悲惊恐心肾受邪五内不足缓急湿痹偏枯不仁四肢拘挛也邪实则痛虚则痒也虚劳羸瘦耳聋尿血小便浊或出精阴中痛足寒如冰昆仑肾俞年壮照海绝骨○身有四海气海血海照海髓海脏气虚惫真气不足一切气病气海百壮梦与人交泄精 三阴交三七壮梦断百日后更灸五十壮则无复泄精梦遗失精曲泉百壮太冲照海肾俞三阴交关元膏肓俞精宫一名志室在十四椎下横量左右各三寸半灸七壮患门穴主年少人阴阳俱虚体瘦面黄饮食无味咳嗽遗精潮热盗汗心胸背引痛五劳七伤等证灸有效取穴之法用蜡绳或禾秆一条以男左女右从足大拇指头比齐循足掌当心向后贴肉引绳上至曲大横纹切断令病患解发匀分两边次将以先量足绳子一头按鼻尖引绳从头上正中贴肉至脊绳头尽处墨记此非灸穴别用秆心一条令患人自然开口横量齐口吻切断中折墨记将此秆压于脊点处横布左右秆两端尽处墨记灸随年壮加灸一壮一云百壮

　　卷二

　　劳瘵

　　腹中有虫恼人至死相传于族类而杀害是也劳瘵症灸腰眼穴穴法载别穴中其名遇仙灸人脉微细或时无者以圆利针刺足少阴经复溜穴深刺以候回阳脉生方可出针虚劳百损失精劳症肩井大椎膏肓俞肝俞肾俞脾俞下三里气海

　　卷二

　　四花穴

　　治劳瘵症第一次二穴先令患人平身正立取一细蜡绳勿令展缩以绳头于男左女右足大拇指端比齐循足掌向后至曲 大横纹截断令患人解发分两边要见头缝至脑后又令患人平身正坐将先比绳子一头于鼻尖上按定引绳向上循头缝至脑后贴肉垂下当脊骨至正中绳头尽处以墨点记之（是非灸穴）○或妇人缠足不明者当于右肓 穴点定以绳头按其穴上伸手引绳向下至手中指尽处截断而用男子之足不明者亦佳却令患人微合口以短绳一头先自口左角按定钩起绳子向上至鼻根斜下至口右角作人此样截断将此绳展令折中墨记将绳墨点压于脊骨上先点处而横布左右取平勿令高下绳两头尽处以墨圈记此则灸穴二次二穴令患人平身正坐稍缩肩膊取一蜡绳绕项向前双垂与鸠尾尖齐鸠尾是心蔽骨也人无心蔽骨者从胸前岐骨下量取一寸是鸠尾穴也即双截断将其绳之中心着于喉咙结骨上引绳两端向后会于脊骨正中绳头尽处以墨记之是则非灸穴也却令患人合口以短蜡绳横量口两吻如一字样截断中折墨记压于脊骨上先点处如前横布绳子两头尽处以墨记之此是四花穴之横二穴也以上第二次点穴通共四穴同时灸各七壮至二七壮至百壮或一百五十壮为妙候灸疮初发时根据后法又灸二穴三次二穴以第二次量口吻如一字样短绳中折之墨记压于第二次脊点上正中上下直放绳头上下尽处以墨点记之此四花穴之上下二穴也以上第三次点穴谓之四花穴也灸两穴各百壮三次共六穴取火日灸之百日内慎饮食房劳安心静处将息一月后仍觉未瘥复于初灸穴上再灸

　　卷二

　　食不化

　　饥饱失时脾胃不和之致脾胃实则消谷善饥脾胃虚则癖食不消饮食倍多身渐羸瘦 癖腹痛脾俞三壮至年壮章门期门太白中脘针腹胀不嗜食食不化中脘针肝俞七壮胃俞年壮脾俞三壮饮食困惫四肢怠惰烦热嗜卧脾俞然谷肾俞解溪呕逆不得食心俞百壮只针中脘穴神效食积善渴劳宫中渚支沟中脘恶闻食气下三里中脘针伤饱瘦黄章门中脘针神效翻胃公孙中脘针

　　卷二

　　黄胆

　　多因脾胃不和通身面目悉黄或大便黑血小便黄食疸者头眩心烦酒疸者目黄鼻塞心中及足下热女劳疸者额黑身黄小腹满急小便难难治也大概诸疸口淡怔忡耳鸣脚软寒热小便白浊渴则难治不渴则可治也肾疸风门五壮肾俞年壮少泽一壮三阴交三壮至三十壮合谷三壮黄胆百劳三七壮下三里中脘针神效酒疸身目俱黄心痛面赤斑小便不利公孙胆俞至阳委中腕骨中脘神门小肠俞三十六黄胆方云先灸脾俞心俞各三壮次灸合谷三壮次灸气海百壮只针中脘穴神效女劳疸公孙关元肾俞然谷至阳在七椎下俯而取之三壮食疸下三里神门间使列缺中腕针

　　卷二

　　疮肿

　　痛痒疮疡皆属心火主治在各随其经及心经痈者阳滞于阴为肿有觜高起皮肉光泽者是疽者阴滞于阳为肿无觜内晕广大皮肤起纹不泽者是欲知疽口以湿纸敷贴肿上先干处是疽口也痈疽疔疖之初出看其经络部分各随其经行针无间日如或针间日则无效矣勿论择日诸忌逐日针刺或一日再刺以泻其毒则不至十日自安若针间日或针五六度而病者为苦半途而废至于死亡或如不死腐恶内生新肉延于累月艰苦万状连针十余日之苦与其死亡或至辛苦孰轻孰重悔之无及若病患不欲针治者急灸骑竹马穴七壮无不神效又方初出三日前用手第四指纳口侵津涎洽涂肿上昼夜不辍使不干不过四五日自安方药无逾于此也痈疽毒肿初出三日前急灸其肿觜三七壮自安千方万药无逾于此其初发至小如粟故人皆忽待至其发毒必至死域追悔莫及若已过三日即灸骑竹马穴各七壮无不神效痈疽诸肿或不痒不痛色青黑者肉先死终不救其初发急灸骑竹马穴各七壮发际肿唇肿面肿最难危症慎勿轻破须各随其经络逐日行针以泻其毒瓦斯效若未能针治敷自腐药以待脓溃兼用蟾脍五六个连食已溃或未溃皆效背肿亦行逐日针经络自安然而未能善治竟至熟脓以大针决破裂过赤晕之裔即取大蟾六七个作脍用姜芥汁连食恶肉消尽而新肉已生可以起死回生背肿当处状如粟米者乱出于肿上自作穿孔以手指揉按则自其各孔脓汁现出按休则其各孔脓汁还入是为熟脓矣以大针裂破赤晕之裔凡大小肿不问日数即灸骑竹马穴七壮无不效者

　　卷二

　　骑竹马穴法

　　以直 先量患人尺泽穴横纹比起循肉至中指端截断令患人解衣裙露体骑坐于直竹之上瘦人用细竹肥人用大竹当尾穷骨可堪接坐然后将其先量 从脊竖立于坐竹之上 端尽处脊上点记此则非灸穴也更用禾秆量病患男左女右中指中节两纹为一寸又加一寸合为二寸将其二寸中折墨记着于先点脊上横布秆两端尽处是灸穴也各灸七壮止不可多灸以此法灸之则不愈者盖此二穴心脉所过凡痈疽之疾皆由于心气留滞故生此毒灸此则心脉流通实时安愈可以起死回生矣诸危恶症目直视摸衣鱼口气喘命难全病患气实则易治虚则难治凡肿不热不痛不高低陷破烂肉色紫黑为内发肉先死必死之疾也

　　卷二

　　五逆症察色

　　察眼目白睛黑眼胞约小一逆纳药呕吐二逆腹痛渴甚三逆肩项不便四逆声嘶色脱或痢疾五逆无此五逆者顺也肺痈胸胁引痛呼吸喘促身热如火咳嗽唾痰不能饮食昼歇夜剧即灸骑竹马穴七壮尺泽太渊内关神门并针刺通气以泄毒瓦斯若不愈更灸骑竹马穴七壮肿脉宜洪紧数滑欲知脓计自初痛日过四十五十日后察病患眼目白睛无精采亦微苍黑细如丝赤血络纵横乱缠于白睛则已脓矣即以边刃大针刺破痛边乳旁腋下向前肋间使之出脓后即插纸捻插与拔逐日行之使不塞孔兼用石衣岩上青白苔是不拘多少浓煎连服限瘥○脉虾游脉雀啄脉皆危脉也危病则难治阴肿或臀肿或脚肉色如常而渐至浮大者或有微浮者苦痛于骨肉之间昼歇夜剧不省人事几至四五十日而成脓然而夏月则易脓冬月则不易脓外见其痛处形如赤丝粗细血络纵横乱铺于其上则是熟脓矣人或未详其脓先以细针刺试未及脓境而抽针脓汁缘何而出乎自谓不脓抑曰此湿痰凝滞万方治疗终不见效迁延日月渐至回骨而死须针未危之前用手之法以边刃大针先刺皮肤渐渐深插至其脓境针锋易入如陷虚空已入脓处然后仍举针锋裂破而出使之出脓脓汁既歇即以纸捻插于针孔使不闭孔逐日拔插使出恶汁恶肉自腐新肉自生则纸捻渐至减入自出黄汁然后获痊矣虽至苏境慎勿发怒与酒色不然则更作肿痛○肿脉宜滑数急紧最危者虾游脉雀啄脉二动一止三动一止者不数日死

　　卷二

　　回骨症

