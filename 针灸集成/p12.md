<!-- { "loadSidebar": true } -->
　　回骨之后针破无益然与其必死莫若针破异获侥幸万一当与病家商议佥曰诺然后针破出脓而使不快出不然则危矣故徐徐出汗出脓之后未满十日而死者脓无一毫间隔者也过十日而生者肉有毫发未脓处也凡小疖肿有觜锐者或无觜者多发于耳下及臂或脚苦痛十余日或至十五日后成脓然不可以一例论之大概先以手指按探肿晕而当处坚固且有指痕成凹趁不解者是不脓也按指渐至脓处忽觉指陷举指复起正似执茧成凹舍则复起之状是乃脓也肠痈小腹连腰痛或蹇一脚身热如火小便数而欠昼歇夜剧三十余日后成脓未脓前预灸骑竹马穴各七壮神效已脓后肘尖百壮脓汁注下一二钵神效疔肿生面上口角合谷下三里神门生手上曲池穴三七壮生背上肩井七壮委中灵道观病之轻重重者倍数灸之并灸骑竹马穴七壮缕疔状如以蒿草裹鸡卵个个间结之形长而红发于肘内而痛日久则成脓脓后则针破出脓未脓前灸骑竹马穴各七壮即愈手足同治凡人手足及一身之中骨节肿脓针破后脓虽尽出而浮气未消之前则病患闷其疼痛不忍屈伸以待自瘥则脓汁与脂膜填满于骨臼筋胶于骨节伸者终不得屈屈者终不得伸平生永为病废之人须及于脓汁未尽出而黄汁不止之际即令旁人强扶屈伸频数限瘥则免废

　　卷二

　　诸药灸痈疽法

　　隔蒜灸法肿毒大痛或不痛麻木先以湿纸覆其肿上先干处乃是肿头也即用独头蒜切作片浓三分许安肿头上以艾炷灸之每行五炷改蒜片如疮连十余头当一处以蒜烂捣摊于患处铺艾蒜上灸之初灸痛灸至不痛不痛灸至痛此乃引发郁毒之法且有回生之功也若肿色白而不作脓者不问日期宜多灸之附子灸法脑 及诸痈肿坚牢者即削附子浓如棋子正着肿上唾湿附子以艾炷安着附子上灸之令热彻附子欲干更唾令湿灸常令热彻附子屡干辄改又令艾气彻肿则无不愈者黄土灸法肿发背两胛间初似粟米大或痛或痒人皆慢忽不治则不过十日遂至于死急取净黄土和水作泥捻作饼子浓二分阔一寸半贴肿上以大艾炷安土饼上灸一炷一易肿如粟米大时灸七饼即瘥肿或如钱大许大炷日夜不辍以瘥为度诸疮 肉如蛇头出数寸用硫黄研末于 肉上薄涂即缩肿坚有根名曰石痈灸当处上百壮如石子碎出龙疮尺泽五壮涌泉委中并刺出血立愈骑竹马穴各七壮又烟熏一如治白癞法熨治之治法见于白癞条下手足或一身状如桃栗不红而痛三四日间成脓针破出脓汁名走马疳疮附骨疽三白穴在间使后一寸灸随年壮立瘥风丹及火丹毒以三棱针无间乱刺当处及晕畔多出恶血翌日更看赤气所在如初乱刺弃血如粪神效诸处痰肿不痒不痛久作成脓针破脓色与血相和或有苍色则吉也只有白色而不稠正似腐糊者死也遍身疥疮肺俞神门曲池大陵腋肿马刀挟缨绝骨神门神效热风瘾疹曲池曲泽合谷列缺肺俞鱼际神门内关皮风疮自少瘙痒不止如粟米者多发于臂及足胫外边与背部而绝不发胸腹及臂及脚内边故名曰皮风疮逢秋气尤痒成疮俗名年疥疮曲池灸二百壮神门合谷三七壮白癞先针周匝当处四畔无间后即用熟艾按作长条继作环圆数重于炉灰上次用信石作末播其环艾之上放火于艾端又以穿孔大瓢覆其上则烟出瓢孔即以白癞照熏于其烟而初不愈如初针后又照熏如初神效风癞一名大风疮伤于隆冬心肺受邪鼻塞面热夜寝自鼻出血眉毛堕落一身搔痒成疮以三棱针间一二日乱刺身上肉黑处至肉汗出百日又针至骨如初汗出百日须眉还生后即止灸亦随于肉黑处亦佳调摄则一根据针灸法慎勿触风寒有大效治穴委中尺泽太冲皆针出血曲池神门中渚合谷内关申脉太渊照海绝骨昆仑心俞肺俞胃俞脾俞

　　卷二

　　痈疽疔疖瘰等疮八穴灸法

　　头部二穴诸疮发于头部用禾秆量自左耳尖起端右旋经右耳尖还至起端处截断令患人男左女右用针经一夫之法以手四指横握其秆两端之末截断将秆中折中心墨点着于结喉下左右两旋后会于脊骨上点记是则非灸穴也别用禾秆男左女右量手中指中节为一寸又加一寸中折墨记压于先点脊骨上横布左右秆两端尽处是灸穴也疮出左灸左出右灸右出左右并灸左右手部二穴疮发于手部用禾秆自肩 穴至第三指头爪端截断以其秆中心当于结喉下至项后秆两端会于脊骨点记如头部法背部二穴自大椎上至尾穷骨为背部自天突穴至阴毛际为腹部两腋亦属背腹部疮发于背或腹用禾秆自左乳头起端周身经右乳还至起端处截断以秆中心当结喉下秆两端旋后会于脊骨上点记如头部法足部二穴疮发于足部并立两足亦令相着齐立以秆从足大拇指头起端从足际右旋至右足大拇指端还至左起端处断之以其秆中心当结喉下旋背双垂一如头部法初灸痛灸至不痛不痛则灸至痛或五百壮或七八百壮大炷多灸尤妙痈疽等疮始发而灸则不溃而自愈已溃而灸则生肌止痛亦无再发矣汞毒疮用药天 疮离却年久后汞毒例出于足胫内廉骨上或胸或面形如桃栗如石如骨累月或累年而成疮针刺出脓汁用杀虫当药

　　卷二

　　瘰

　　联珠疮百劳三七壮至百壮肘尖百壮又先问审知初出核以针贯核正中即以石雄黄末和熟艾作炷灸核上针穴三七壮诸核从此亦消矣瘿瘤不可针破针则肆毒肉瘤针灸则皆杀人血瘤针则出血不止而死瘰 绕项起核名蟠蛇 天井风池肘尖百壮换治下三里百劳神门中渚外关大椎灸延生胸前连腋名瓜藤 肩井膻中大陵支沟阳陵泉外关左耳根生名惠袋 翳风后溪肘尖外关右耳根生名蜂窠 翳风颊车后溪合谷外关又方取绳子绕项双垂两端会于鸠尾骨尖截断绳两端旋后会于脊骨上绳头尽处点记又量患人口两吻如一字样中折墨记横着于脊点记左右两端尽处各灸百壮又方以绳子周回病患项还至起端处截断将此绳一头从大椎上垂下脊骨绳头尽处点记又量患人口吻如一字样中折墨记横布脊点上两端尽处灸百壮大效

　　卷二

　　蛊毒

　　蛊毒巨阙上脘足小指尖三壮有物因所食下出三虫痛胸多涎上脘在鸠尾下二寸灸二七壮至百壮未瘥宜倍灸虫咬心痛或上或下时作时止善渴呕吐恶心涎出面色白斑红唇乍青白乍白赤痛定后能食是也以手紧按坚持勿令得移以针刺虫久待虫不动乃出针上半月虫头向上下半月虫头向下每食前先嚼肉而不吞则虫头向上然后用针药

　　卷二

　　眠睡

　　不得安卧不能睡皆心热也昏睡困惫肾脾虚热之致也治心 脾肾经穴 多睡肝俞七壮肺俞二间少商百会囟会又方解溪涌泉无睡阴交在脐下一寸灸百壮噫嘻在第六椎下两旁相去各三寸半以手按之则病者言噫嘻二七壮至百壮

　　卷二

　　内伤瘀血

　　胸中瘀血巨阙下三里肺俞膏肓俞内关

　　卷二

　　消渴

　　三焦不和五脏津液焦渴水火不能交济之致也消渴饮水人中兑端隐白承浆然谷神门内关三焦俞肾虚消渴然谷肾俞腰俞肺俞中膂俞在第二十椎下两旁各二寸挟脊起肉端灸三壮食渴中脘针三焦俞胃俞太渊列缺针皆泻

　　卷二

　　汗部

　　表气虚弱则自汗也寒气外束则无汗也肺主皮毛表虚则自汗是○吐血衄血皆因肺热心血妄行皮肤须泻心肺热气也转筋汗不出窍阴太渊孔最三壮阳陵泉胆俞两臂转筋穴互相加减用烦心汗不出孔最三壮曲差心俞太渊神门巨阙又手足指间针骨寒热汗注复溜下三里神门汗出鼻衄承浆合谷昆仑上星神门太冲身热如火汗不出命门中脘胆俞孔最三壮肺俞太溪合谷支沟盗汗肺俞三壮阴都挟巨阙旁一寸五分直下又二寸灸二壮虚汗合谷泻复溜下三里并补阴都曲泉并三壮照海鱼际咳嗽汗不出鱼际窍阴胆俞商阳上星肺俞心俞肝俞曲泉三壮孔最三壮

　　卷二

　　伤寒及瘟疫

　　冬伤于寒春伤病瘟太阳经病一日二日发热恶寒头疼腰脊强痛尺脉俱浮属膀胱经阳明经病二日三日身热目痛鼻干不得卧尺脉俱长属胃土少阳经病三日四日胸胁痛而耳聋或口苦舌干或往来寒热而呕尺脉俱弦属胆木太阴经病四日五日腹满咽干手足自湿或自痢而渴或腹痛尺脉俱沉细属脾土少阴经病五日六日口燥舌干而恶寒尺脉俱沉属肾水厥阴经病六日七日烦懑囊缩尺脉俱微缓属肝木是三阴三阳症也○方书云初起只传足经不传手经又云五行顺传者生逆传者亡○顺金生水水生木木生火火生土土生金逆金克木木克土土克水水克火火克金又云一曰治风府穴 二曰治三间穴 三曰治中渚临泣 四曰治少商隐白 五曰治神门太溪六曰治灵道中封间使穴在表主腑阳谷支沟阳溪阳辅在里主脏商丘复溜经渠灵道间使病似中风症中湿症口噤反张又似痫症以伤寒逐日例行针伤寒流注太冲内庭穴针此二穴总治能退寒热在手太冲内庭手三里并针在足太冲内庭并针在背太冲内庭间使并针在腹太冲内庭下三里并针伤寒犯色发热饮食咽塞而还出鼻孔然谷针使之饮食即吞神效阴症伤寒弥留不能退热乃中气不足之致脐中百壮不愈加灸五十壮或填盐炼脐伤寒过六日不解者期门关元太冲下三里内庭余热未尽曲池合谷太冲下三里内庭伤寒悲恐太冲内庭少冲通里挟脊痛大冲内庭委中昆仑口干曲泽神门项强目瞑风门委中太冲内庭下三里三阴交热病烦心足寒多汗先针然谷太溪行间皆补热病烦心汗不出中冲劳宫少冲关冲大陵阳溪曲泽孔最三壮至五壮即汗又方五日以上汗不出太渊留针一时若未满五日曲泽穴禁针热病极热头痛引饮三日以柔索缠肩下臂上左右尺泽穴上下青络血贯刺多出血弃如粪汁神效出血与汗出同故也虾蟆瘟兵乱之后杀气弥满触犯伤人瘟热大炽咽肿闭塞口噤不语不食颔下亦肿形如虾蟆之颔气息奄奄第三日而死故曰虾蟆瘟其热传染或作大头瘟或无病患传染者下必气绝或有作热仍成大肿而毙者急以三棱针贯刺头额上当阳血络及太阳血络多出恶血继以细系其肩下 上即针刺左右尺泽大小血络及委中血络并弃血如粪则不日而饮水神效大头瘟形如赤丝之气如虹横带于额颡如一字样仍肿满面耳目口鼻顿无各体有同肉块不声不语气息奄奄第六七日而死是热犯心肺也治法如上而并急治未危之前

　　卷二

　　大小便

　　膀胱有寒三焦热结小便不利关格不通者邪在六腑则阳脉盛邪在五脏则阴脉盛合谷太冲大小便不通膀胱俞三壮丹田二七壮胞门五十壮营冲在足内踝前后陷中三壮经中穴在脐下寸半两旁各三寸灸百壮大肠俞三壮大小便不利大肠俞营冲三壮小肠俞三壮经中在脐下寸半两旁各三寸灸百壮中小便黄赤不禁腕骨膀胱俞三焦俞承浆小肠俞小便状如散火关元百壮复溜五壮小便不通脐下冷膀胱俞胞门丹田神阙营冲皆灸小便难灸对脐脊骨上三壮小便色变青取涌泉赤取然谷黄取太溪白取复溜列缺黑取阴谷尻重百会委中尿血胃俞关元曲泉劳宫三焦俞肾俞气海年壮壮太冲三壮少府三壮膀胱俞小肠俞肠鸣溏泄腹痛神阙百壮三阴交三壮

　　卷二

　　身部

