<!-- { "loadSidebar": true } -->
　　针灸法癫痫昼发治阳跷(申脉)夜发治阴跷(照海)各灸二七壮(易老)○又灸百会风池(资生)○痫病取鸠尾后溪涌泉心俞阳交三里大冲间使上脘凡痫病必先下之乃可灸不然则气不通能杀人针不拘此(纲目)○癫狂取丰隆期门温留通谷筑宾阳谷后溪阴谷(甲乙)○又灸间使三十壮(得效)○又灸天枢百壮(得效)○健忘取列缺心俞神门中脘三里少海又灸百会(纲目)○失志痴取神门中冲鬼眼鸠尾百会后溪大钟(纲目)○善恐心惕惕取然谷内关阴陵泉侠溪行间(纲目)○心澹澹大动取太陵三里(纲目)

　　卷二

　　血

　　针灸法衄吐血下血取隐白太陵神门太溪(易老)○衄血灸囟会上星(资生)○衄宜灸大椎哑门即止(丹心)○衄不止以三棱针于气冲出血立愈(东垣)○衄血取上星风府哑门合谷内庭三里照海(纲目)○吐血取风府大椎膻中上脘中脘气海关元三里(纲目)○吐血灸太陵(得效)○呕血取上脘太陵 门神门(东垣)○关脉芤大便出血数斗者以膈俞伤故也宜灸膈俞(脉经)○虚劳吐血灸中脘三百壮又吐血唾血灸肺俞随年壮又口鼻出血不止名脑衄灸上星五十壮(得效)○下血不止量脐心与脊骨平于脊骨上灸七壮即止(资生)

　　卷二

　　梦

　　针灸法胆寒不得睡卧取窍阴○沉困睡多无名指第三节尖屈指取之灸一壮(纲目)○惊悸不得眠取阴交不得卧取浮 (甲乙)

　　卷二

　　声音

　　针灸法卒然无音取天突(灵枢)○厥气走喉不能言取照海(灵枢)○喉痹卒喑取丰隆(灵枢)○暴喑气喘取扶突廉泉(灵枢)暴失音取神门涌泉(纲目)○暴喑取合谷阳交通谷天鼎期门支沟涌泉(甲乙)

　　卷二

　　言语

　　针灸法喑不能言取合谷涌泉阳交通谷天鼎期门支沟(甲乙)○足太阴之脉病舌本强不能言少阴之别脉名曰通里虚则不能言取此穴(灵枢)○舌缓不能言取哑门舌下肿难言取廉泉(资生)

　　卷二

　　津液

　　针灸法盗汗不止取阴 泻之胸○汗不止取曲差○盗汗取阴都五里间使中极气海○虚损盗汗取百劳肝 (甲乙)伤寒汗不出取合谷复溜俱泻之太妙(纲目)

　　卷二

　　痰饮

　　针灸法诸痰饮病取丰隆中浣○胸中痰饮吐逆不食取巨阙足三里(纲目)○溢饮取中脘(甲○三焦停水气攻不食取维道中封胃俞肾俞(东垣)○痰涎等疾不一而足惟劳瘵有痰为难治最宜早灸膏肓穴壮数既多当有所下KT KT 然如流水之壮者是痰下也(资生)

　　卷二

　　胞

　　针灸法月经不调取阴独中极三阴交肾俞气海(纲目)○月经断绝取中极三阴交肾俞合谷四满三里○崩漏不止取血海阴谷三阴交行间大冲中极(纲目)○赤白带下取中极肾俞气海三阴交章门行间○赤白带带脉穴灸之最奇一女患此灸此穴鬼附身云灸着我我即去俄而即瘥(资生)○崔氏四花穴治带下如神(纲目)○赤带取中极气海委中○白带取曲骨承阴中极(纲目)○经断久忽大崩下取丰隆石门天极中脘气海(纲目)

　　卷二

　　虫

　　针灸法骨蒸传尸劳瘵宜早灸崔氏四花穴(详见针灸)晚则无及矣(入门)○瘵虫居肺间蚀肺系故咯血声嘶此所谓膏之上肓之下针之不到药之不及宜早灸膏肓 肺 四花穴为佳(入门)○治劳瘵癸亥夜三更六神皆聚之时解去上体衣服于腰上两旁微陷处谓之腰眼直身平立以笔点定然后上床合面而卧每灼小艾炷灸七壮虫或上出或泻下即安名曰遇仙灸(得效)○先一日点定腰眼穴至半夜子时交癸亥日期便灸七壮或九壮或十一壮尤妙其虫从大便出即焚之(医鉴)○骨蒸劳热灸膏肓三里○劳瘵骨蒸或板齿干燥大椎鸠尾各灸二七壮又膏肓肺 四花大椎等穴若灸之早百发百中○传尸劳瘵涌泉针三分泻六吸有血可治无血必危丰隆治痰针入一寸泻十吸丹田治气喘针入三分补二呼(以上入门)

　　卷二

　　小便

　　针灸法癃闭取阴跷(即照海穴)大敦委阳太钟行间委中阴陵泉石门(甲乙)○小便淋闭关元(八分)三阴交(三分即透)阴谷阴陵泉气海太溪阴交(纲目)○石淋取关元气门大敦(东垣)○血淋取气海关元(东垣)○热淋阴陵泉关元气冲(东垣)○小便滑数中极灸肾俞阴陵泉气海阴谷三阴交(纲目)○遗尿不禁取阴陵泉阳陵泉大敦曲骨(东垣)○茎中痛行间(灸三十壮)又取中极太溪三阴交复溜(资生)○白浊灸肾俞又取章门曲泉关元三阴交(纲目)○妇人转脬不得尿取曲骨关元(甲乙)○妇人阴中痛取阴陵泉(甲乙)

　　卷二

　　大便

　　针灸法大渴饮水多为滑泄水入即泄泄而复饮此无药当灸大椎三五壮(易老)○泄泻三五年不愈灸百会五七壮即愈(医养)○久泄痢灸天枢气海大能止泄(丹溪)○泄痢不止灸神阙七壮(一云三七壮)关元三十壮(得效)○溏泄灸脐中为第一三阴交次之(资生)○泄痢灸脾俞随年壮脐中二十壮关元百壮三报二七壮(得效)○飧泄取阴陵泉然谷巨虚上廉大冲(纲目)○泄泻如水手足冷脉欲绝脐腹痛渐渐短气灸气海百壮(得效)○下痢腹痛便脓血取丹田复溜小肠 天枢腹哀(东垣)○冷痢关元穷谷各灸五十壮(东垣)○里急后重取合谷外关(东垣)○痢不止取合谷三里阴陵泉中脘关元天枢神阙中极(纲目)○诸下痢皆可灸大都五壮商丘阴陵泉各三壮(纲目)○大便秘涩取照海(针入五分补三呼泻六吸立通)支沟(针半寸泻三吸)太白(泻之纲目)○大便不通取二间承山太白大钟三里涌泉昆仑照海章门气海(纲目)○大小便不通取大都环岗水道(纲目)关格吐逆而小便不通先灸气海天枢各三七壮吐止然后用益元散以利小便(正传)○妇人产后腹胀大小便不通取气海足三里关元三阴交阴谷(纲目)外形篇针灸

　　卷二

　　头

　　针灸法眩晕取神庭上星囟会前顶后顶脑空风池阳谷大都至阴金门申脉足三里(纲目)○○眩晕怕寒春夏常着绵帽暂去即发取百会上星风池丰隆(纲目)○偏正头痛取丝竹空风池合谷中脘解溪足三里(纲目)正头痛取百会上星神庭太阳合谷(纲目)○肾厥头痛灸关元百壮(资生)○厥逆头痛齿亦痛灸曲鬓七壮(资生)○痰厥头痛取丰隆(纲目)○头风头痛针百会立愈又灸囟会前顶上星百会(丹心)○脑痛脑旋脑泻脑热脑冷皆灸囟会(资生)○眉棱骨痛取攒竹合谷神庭头维解溪(纲目)○醉后头痛取印堂攒竹足三里风门膻中(纲目)○一老妇久患头痛因视其手足有血络皆紫黑遂用针刺出血如墨汁后刺受病之经得全愈(纲目)○偏头痛及正头痛取阿是穴针之即愈

　　卷二

　　眼

　　针灸法眼睛痛取风府风池通里合谷申脉照海大敦窍阴至阴(纲目)○目赤肿翳羞明隐涩取上星百会攒竹丝竹空睛明瞳子 太阳合谷又以草茎刺鼻孔出血数升即愈(子和)眼暴赤肿痛取神庭上星囟会前顶百会出血即愈又取光明地五会(纲目)○诸障翳取睛明四白太阳百会商阳厉兑光明各出血合谷三里命门肝俞光明各灸之(纲目)○内障取足厥阴足少阴阳跷(纲目)○去翳法以鹅翎切之近黑睛及当白睛搅之膜自聚上以针钓挽之割去即明见物以绵着眼断血三日瘥(千金)○ 肉攀睛取睛明风池期门太阳出血(纲目)○烂弦风取太骨空灸九壮以口吹火灭小骨空灸七壮亦吹火灭又以三棱针刺眶外出血即愈(纲目)○迎风冷泪眵蔑黑花取大骨空小骨空灸之吹火灭又取临泣合谷(纲目)○青盲灸巨 又取肝俞命门商阳(得效) 目昏暗灸三里针承泣又取肝俞瞳子 (纲目) 雀目取神庭上星前顶百会睛明出血即愈又取肝俞照海(纲目)○暴盲不见物针攒竹及顶前五穴又刺鼻中大出血立明(子和)○眼肿痛睛欲出须八关大刺手十指间出血即愈(易老)眼戴上不能视灸脊第二椎骨第五椎骨上各七壮一齐下火立愈(实鉴)

　　卷二

　　耳

　　针灸法耳鸣取液门耳门中渚上关完骨临泣阳谷前谷后溪阳溪偏历合谷太陵太溪金门○耳聋取中渚外关禾 听会听宫合谷商阳中冲○暴聋取天牖四渎○灸耳暴聋苍术长七分一头切平一头削尖将尖头插耳中于平头上灸七壮重者二七壮觉耳内热即效(纲目)

　　卷二

　　鼻

　　针灸法鼻流清涕浊涕灸上星二七壮又取人中风府不愈又取百会风池风门大椎(纲目)鼻塞不闻香臭取迎香上星合谷不愈灸人中风府百劳前谷(纲目)○鼻流臭秽取上星曲差合谷人中迎香(纲目)○鼻中 肉取风池风门风府人中禾 (东垣)○鼻涕多宜灸囟会前顶迎香(资生)

　　卷二

　　口舌

　　针灸法口疮取承浆合谷人中长强又取金津玉液各出血(纲目)○又取委中泻后溪此二穴乃心火肾水二经之表(纲目)○胆俞小肠俞各灸七壮又刺大冲劳宫(东垣)○舌肿难言取廉泉金津玉液各以三棱出血又取天突少商然谷风府(纲目)○舌卷取液门二间(纲目)○舌纵涎下取阴谷(纲目)○舌急取哑门舌缓取风府(资生)○凡舌肿胀甚先刺舌尖或舌上或舌旁出血惟舌下廉泉穴禁针(回春)○紧唇不能开合针手虎口男左女右又灸承浆三壮(得效)○凡舌肿舌下必有噤虫状如蝼蛄卧蚕有头有尾头少白可烧铁烙烙头上即消(三因)○舌肿如猪胞以针刺舌下两旁大脉血出即消切勿刺中央脉血不止则死若误刺以铜箸火烧烙之或醋调百草霜涂之须臾自消此患人多不识失治则死(得效)

　　卷二

　　牙齿

　　针灸法灵枢曰齿痛不恶清饮取足阳明上齿痛亦如之齿痛恶清饮取手阳明下齿痛亦如之○手阳明有入口偏齿者名曰大迎下齿龋取之足太阳有入口偏齿者名曰角孙上齿龋取之(得效)○手阳明之别名曰偏历主齿寒痛宜取此(内经)○牙痛牙槽取太溪灸之治上牙齿痛二间灸之治下牙痛委中针之又足内踝两尖灸之治上牙痛龙玄在列缺上青脉中灸之治下牙痛承浆风府合谷内庭治上牙痛(纲目)○齿痛灸列缺七壮永不疼又灸肩 七壮又灸耳垂下牙尽骨上三壮(得效)○齿痛以线量手中指至掌后横纹折为四分去三分将一分于横纹后臂中灸三壮随左右(得效)○牙疼屈手大指本节后陷中灸三壮初灸觉牙疼再灸觉牙有声三灸疼止永不复作恐是阳溪穴也左疼灸右右疼灸左(资生)○牙疼百药不效灸两耳当三壮立止(回春)○口齿蚀生疮灸承浆(正传)

　　卷二

　　咽喉

