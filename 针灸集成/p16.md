<!-- { "loadSidebar": true } -->
　　针灸法治中风莫如续命汤之类然此可扶持初病若欲要收全功火艾为良中风皆因脉道不利血气闭塞也灸则唤醒脉道而血气得通故可收全功(得效)○中风痰盛声如曳锯服药不下宜灸脐下气海关元二三百壮亦可转死回生五脏气绝危证亦宜灸之(纲目)○凡人非时足胫上及手食指次指忽酸疼麻痹良久方解此将中风之候急灸三里绝骨各三壮春秋报灸常令两脚有灸疮为妙(资生)○凡人不信此法不肯灸忽然卒死是谓何病曰风入脏故也风病者不可不知(纲目)○凡觉手足或麻或痛良久乃已此将风中府之候宜灸百会曲鬓肩 曲池风市三里绝骨(资生)○凡觉心中愦乱神思不怡或手足麻痹此将风中藏之候宜灸百会风池大椎肩井曲池间使三里(资生)○治风七穴百会耳前发际肩井风市三里绝骨曲池一方加有风池合谷肩 环跳凡九穴(资生)○凡中风皆灸之○卒中风 斜诞塞不省宜灸听会颊车地仓百会肩 曲池风市三里绝骨耳前发际大椎风池凡十二穴(事本)○中风目戴上不能视灸第二椎骨第五椎骨上各七壮一齐下火立愈(纲目)○口眼斜宜灸听会颊车地仓又法 向右者灸左 陷中 向左者灸右 陷中各二七壮立愈(纲目)○半身不遂宜灸百会囟会风池肩 曲池合谷环跳风市三里绝骨(资生)○口噤宜针人中颊车百会承浆合谷翳风灸亦可(纲目)○失音不语宜针哑门人中天突涌泉神门支沟风府(纲目)○半身不遂环跳为要穴(纲目)○治中风偏枯大接经从阳引阴至阴与涌泉中冲与关冲窍阴与大敦少商与商阳厉兑与隐白少冲与少泽○大接经从阴引阳少商与商阳厉兑与隐白少冲与少泽至阴与涌泉中冲与关冲窍阴与大敦凡此十二经井穴也罗谦甫治赵僧判中藏刺十二井穴愈又治张安抚中藏灸十二井穴愈(鉴实)○骨痹取太溪委中筋痹取太冲阳陵泉脉痹取太陵少海肉痹取太白三里皮痹取太渊合谷(纲目)○痹病宜燔针劫刺以知为数以痛为俞言针后以应效为度数痛处为俞穴非取诸经定穴也(灵枢)○治历节风亦如上法但于痛处灸三七壮亦佳(千金)○百节酸疼实无所知以三棱针刺绝骨出血立愈(东垣)

　　卷二

　　寒

　　针灸法伤寒初得一二日头痛寒热宜灸巨阙上脘中脘各五十壮(得效)○伤寒大热不止取曲池泻绝骨补陷谷(出血)八阙大刺(十指间出血易老)○伤寒头痛刺合谷攒竹(纲目)○伤寒汗不出取合谷(针五分遍身汗出即出针此穴发汗大妙)复溜泻商丘腕骨阳谷侠溪厉兑劳宫风池鱼际经渠内庭又十二经荣穴皆可刺(纲目)○伤寒汗多不上眼内庭合谷复溜俱泻(纲目)○伤寒头痛太阳证刺完骨京骨阳明证刺合谷冲阳少阳证刺阳池丘墟风府风池(云岐)○伤寒结胸先使人心蔽骨下正痛处左畔揉之以毫针刺左畔支沟穴次刺左间使穴名曰双关刺次刺左行间穴左边结胸立效上亦根据上法刺之慢慢呼吸停针立愈(纲目)○伤寒胸痛取期门大陵(纲目)○伤寒胁痛取支沟阳陵泉(纲目)○伤寒阴证腹痛灸足小指外侧上纹尖各三壮男左女右(回春)○伤寒阴毒危极药饵无功速灸脐中三百壮又灸气海关元各二三百壮以手足温暖为效(本事)○又法阴证已极玉茎缩入速令人捉定急将艾丸绿豆大放在阴茎口上灸三壮其茎即出(回春)○伤寒手足厥冷取大都(针入一分)○伤寒六脉俱无取复溜(补之大回六脉)合谷中极支沟(一寸半此穴和脉绝穴)巨阙(二寸三分)气冲(灸七壮纲目)○伤寒热退后再发热取风门合谷行间绝骨(云岐)○伤寒热病五十九刺法头上五行行五者以越诸阳热逆也谓头中行上星囟会前顶百会后顶五穴也两旁谓承光通天络却玉枕天柱十穴也又两旁谓临泣目窗正营承灵脑空十穴也○大杼膺俞缺盆背俞此八者以泻胸中之热也○气街三里巨虚上下廉此八者以泻胃中之热也○云门 骨委中髓空此八者以泻四肢之热也○五脏俞旁五此十者以泻五脏之热也(膺俞即中府穴背俞即风门穴 骨即肩 穴髓空即腰俞穴也内经)○热病不可刺者有九一曰汗不出大颧发赤哕者死○二曰泄而腹满甚者死○三曰目不明热不已者死○四曰老人婴儿热而腹满者死○五曰汗不出呕下血者死○六曰舌本烂热不已者死○七曰咳而衄汗不出出不至足者死○八曰髓热者死○九曰热而痉者死痉者腰折螈 齿噤 也(灵枢)

　　卷二

　　湿

　　针法湿病禁艾灸惟湿痹及湿热香港脚痿证宜施针以通经络之气为佳(俗方)

　　卷二

　　火

　　针灸法骨蒸劳热取膏肓三里(纲目)○骨蒸劳热形气未脱者灸崔氏四花穴无有不安(正传)○体热劳瘦取魄户(纲目)○两手大热为骨厥如在火中可灸涌泉三壮或五壮立安(海藏)○骨蒸热板齿干燥取大椎灸之(纲目)○身热如火足冷如冰灸阳辅(易老)

　　卷二

　　内伤

　　针灸法胃弱不思饮食取三里三阴交○三焦邪热不嗜食取关元(纲目)○全不思食取然谷出血立饥○饥不能食饮食不下取章门期门(东垣)○饮食不多心腹膨胀面色痿黄世谓脾肾病宜灸中脘(资生)○食多身瘦名曰食晦先取脾俞后取章门太仓(资生)○饮食不下膈塞不通邪在胃脘刺法在上脘则抑而下之在下脘则散而去之(灵枢)○胃病饮食不下取三里(东垣)○吐宿汁吞酸取章门神光(东垣)

　　卷二

　　虚劳

　　针灸法五劳羸瘦取足三里○体热劳嗽泻魄户○虚劳骨蒸盗汗泻阴 (纲目)○真气不足灸气海(资生)○虚劳百证宜灸膏肓俞穴患门穴崔氏四花穴此(针法详见针灸门)无所不疗○此等灸法皆阳虚所宜华佗云风虚冷热惟有虚者不宜灸但方书云虚损劳瘵只宜早灸膏肓四穴云乃虚损未成之际如瘦弱兼火虽灸亦只宜灸内关三里以散其痰火早年欲作阴火不宜灸(入门)○大病虚脱本是阴虚用艾灸丹田者所以补阳阳生阴长故也(丹心)

　　卷二

　　霍乱

　　针法干霍乱刺委中(穴名)出血或十指头(诸经方穴)出血皆是良法(正传)○绞肠沙证手足厥冷腹痛不可忍者以手蘸温水于病者膝腕上拍打有紫黑点处以针刺去恶血即愈验○又法用麻弦小行弓蘸香油或热水刮手足胸背额项即愈验○干霍乱者乃寒湿太甚脾被绊而不能动气被郁而不能行所以卒痛而手足厥冷俗名绞肠沙者盖言痛之甚也北方刺青筋以出气血南方刮胸背手足以行气血俱能散病然出气血不如行气血之为愈也(丹心)○又治绞肠沙刺血法详见救急门(入门)灸法霍乱转筋入腹手足厥冷气欲绝以盐填脐中大艾炷灸之不计壮数立效(得效)○霍乱已死而腹中有暖气者作上法灸之亦苏(医鉴)○又法灸气海二七壮妙(得效)○霍乱吐泻不止垂死灸天枢气海中脘立愈(正传)○霍乱诸法不效灸大椎即效(纲目)○霍乱已死但有暖气者灸承筋七壮立苏(纲目)

　　卷二

　　呕吐

　　针灸法呕吐无度并干呕不止尺泽大陵皆灸三壮又灸乳下一寸三十壮又灸间使三十壮若四肢厥冷脉沉绝灸间使便通此回生起死之法(得效)○善呕呕有苦者邪在胆通在胃取三里阳陵泉(内经)○吐食不化取上脘中脘下脘(东垣)○反胃神效膏肓俞灸百壮膻中三里各灸七壮(回春)○又取劳宫中魁腕骨心俞中脘(纲目)○今日食明日吐取心俞膈俞膻中巨阙中脘(纲目)○五噎五膈取天突膻中心俞上脘中脘下脘脾俞胃俞通关中魁大陵三里(纲目)○反胃灸肩井三壮即愈乃神灸也(回春)○又取水分气海灸之(资生)

　　卷二

　　咳嗽

　　针灸法咳嗽有痰宜灸天突肺俞以泄火热泻肺气(丹心)○咳嗽上气多吐冷痰灸肺俞五十壮又灸两乳下黑白肉际各百壮○咳嗽声破喉嘶灸天突五十壮(得效)○久患喘嗽夜不得卧夏月亦衣温背心是膏肓病也灸之而愈(资生)○久嗽宜灸膏肓次灸肺俞(资生)○喘急灸肺俞十一壮天突七壮(得效)○伤寒咳甚灸天突即瘥(资生)○远年咳嗽灸直骨穴即愈如不愈其病不可治矣艾炷如小豆大灸三壮男左女右(医鉴)○哮喘灸肺俞又取天突膻中璇玑 府乳根气海(资生)○喘满痰实如胶取太溪○咳喘不得卧取云门太渊(纲目)○咳嗽寒痰取列缺(纲目)○气逆发哕取膻中中脘肺俞三里行间(纲目)○吃逆服药无效灸中脘膻中期门必效(纲目)○吃逆灸关元七壮立愈(纲目)○又法乳下一指许正与乳相直骨间陷中妇人即屈乳头向下度之乳头齐处是穴艾炷如小豆大灸三壮男左女右火到肌即瘥一云其穴当取乳下骨间动脉处是也(得效)○咳逆不止灸乳根二穴即止如神又灸脐下气海五壮或七壮亦立止(正传)○肺胀痰嗽不得卧但可一边眠者可左侧者灸右足三阴交可右侧者灸左足三阴交立安（丹心）

　　卷二

　　积聚

　　针灸法奔豚上气心痛欲绝急以温汤浸手足数数易之仍灸气海关元期门章门各百壮中极五十壮(得效)○ 瘕灸足踝后宛宛中灸随年壮又灸气海百壮中脘二百壮(得效)○ 瘕积地先于块上针之甚者又于块首一针块尾一针立应针讫灸之又灸三里(纲目)○积聚取中脘悬枢脾俞商曲补尺泽太溪(纲目)○伏梁取上脘三里○息贲取巨阙期门○奔豚取玉泉(即中极穴)章门(甲乙)○积块取章门中脘气海天枢上脘通谷(纲目)○专治痞块取痞根穴穴在十三椎下各开三寸半多灸左边如左右俱有左右俱灸○又法用秆心量患人足大指齐量至足后跟中住将此秆从尾骨尖量至秆尽处两旁各开一韭叶许在左灸右在右灸左针三分灸七壮神效○又法于足第二指岐又处灸五七壮左患灸右右患灸左灸后一晚夕觉腹中响动是验也(入门)

　　卷二

　　浮肿

　　针灸法四肢交面皆浮肿灸水分气海即消○水肿惟得针水沟余穴则针之水尽即死庸医多为人针水分杀人多矣惟灸水分最为要穴盖此穴能分水不使妄行有人患水肿灸水分与气海翌日面如削矣(资生)

　　卷二

　　胀满

　　针灸法腹中膨胀取内庭○水蛊取偏历○鼓胀取脐上下左右各刺二寸二分○单鼓胀取水分针入一寸半或灸五十壮○胀满取足三里泻之○凡胀皆取三里是胀之要穴也○又取中脘气海或针或灸(纲目)

　　卷二

　　疟

　　针灸法疟之且发也阴阳之且移也必从四末始也阳已伤阴从之故先其时坚束其处审候见之在孙络盛坚而血者皆取之(内经)○谓用三棱针视孙络出血也(正传)○凡疟必先问其病之所先发者先刺之○久疟不愈大椎先针后灸三七壮或云第三骨节○诸疟而脉不见刺十指间出血血去必已先视身之赤如小豆者尽取之○凡疟取间使为妙○疟脉缓大虚便宜用药不宜用针(纲目)

　　卷二

　　瘟疫

