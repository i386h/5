<!-- { "loadSidebar": true } -->
　　凡着灸治病才住火便用赤皮葱薄荷煎汤温温淋洗灸疮令驱逐风气于疮口内出兼令经脉往来不滞于疮下若灸疮退痂后取东南桃枝及青嫩柳枝等分煎汤温洗灸疮能护灸疮中诸风若疮内黑烂溃者加胡荽煎洗自能生好肉若疼痛不可忍加黄连煎洗立有神效(局方)○凡贴灸疮春用柳絮夏用竹膜秋用新绵冬用兔腹下白细毛猫儿腹下毛更佳(资生)○灸疮不瘥牛屎烧热灰敷之○曰茅香花捣敷之○楸叶或根皮捣为末敷之(本草)○灸疮久不合黄连甘草节白芷黄丹香油同煎膏贴之(丹心)○灸疮肿痛取薤白切与猪脂及苦酒浸经宿微火煎去滓敷之○伏龙肝煎水令热淋渍之(本草)○灸疮出血不止蓝青布烧灰敷之○鳢肠草捣敷之○百草霜蚌粉为末干糁(本草)○灸疮久不瘥宜用内托黄 丸止痛生肌散(诸方)内托黄 丸治针灸伤经络流脓不止久不瘥黄 八两当归三两肉桂木香乳香沉香各一两上为末以绿豆粉四两姜汁煮糊和丸梧子大熟水下五七十丸(得效)止痛生肌散治同上牡蛎粉五钱寒木石 滑石各二钱上为末先以药水洗后掺之(资生)

　　卷一

　　调养法

　　凡灸预却热物服滋肾药及灸选其要穴不可太过恐气血难当灸气海及炼脐不可卧灸素火盛单灸气海亦必灸三里泻火灸后未发不宜热药已发不宜凉药常须调护脾胃俟其自发不必外用药物发时或作寒热亦不可妄服药饵落痂后用竹膜纸贴三五日次以麻油米粉煎膏贴之脓多者一日一易脓少者两日一易使脓出多而疾除也务宜樽节饮食戒生冷油腻鱼虾笋蕨量食牛肉少鸡长肉时方可量用猪肚老鸭之类谨避四气七情六欲(入门)○灸后忌食猪鱼酒面动风生冷等物鸡肉最毒而房劳尤甚也○亦忌饮水及将水濯手足(资生)

　　卷一

　　针灸不可并施

　　内经言针而不灸灸而不针庸医针而复灸灸而复针后之医者不明轩岐之道针而复灸灸而复有之殊不知书中所言某穴在某处或针几分或灸几壮此言若用针当用几分若用灸当用几壮谓其穴灸者不可复针针者不可复灸矣今之医者凡灸必先灸三壮乃用针复灸数壮谓之透火艾之说是不识书中轩岐之旨也(神应)○昔宏纲先生尝言惟腹上用针随灸数壮以固其穴他处忌之云此亦医家权变之说也(神应)○问针经云(即灵枢经也)针几分灸几壮针讫而后灸何也曰针则针灸则灸若针而不灸若灸而不针(纲目)○灸而勿针针而勿灸针经为此常丁宁庸医针灸一齐用徒施患者炮烙刑(入门)

　　卷一

　　不耐针灸

　　帝问曰针石火 之痛何如少俞曰人之骨强筋弱肉缓皮肤浓者耐痛帝曰其耐火 者何以知之少俞曰加以黑色而美骨者耐火 帝曰其不耐针石之痛者何以知之少俞日坚肉薄皮者不耐针石之痛也(灵枢)

　　卷一

　　用针须合天时

　　天温日明则人血淖液而卫气浮故血易泻气易行天寒日阴则人血凝涩而卫气沉月始生则血气始精卫气始行月廓满则血气实肌肉坚月廓空则肌肉减经络虚卫气去形独居是以因天时而调血气也是以天寒无刺天温无凝月生无泻月满无补月廓空无治是谓得时而调之故日月生而泻是谓脏虚月满而补血气扬溢络有留血命日重实月廓空而治是谓乱经阴阳相错真邪不别沉以留止外虚内乱淫邪乃起(内经)

　　卷一

　　针补泻法

　　必先度其形之肥瘦以调其气之虚实实则泻之虚则补之必先去血脉而后调之无问其病以平为期(内经)○补虚者必先扪而循之切而散之推而按之弹而怒之抓而下之通而取之外引其门以闭其神呼尽纳针静而久留以气至为故候吸引针气不得出各在其处推阖其门令神气存大气留止命曰补○泻实者吸则纳针无令气忤静以久留无令邪布吸则转针以得气为故候呼引针呼尽乃去大气皆出故命曰泻(内经)○知为针者信其左不知为针者信其右当刺之时必先以左手厌按其所针荣 之处弹而怒之抓而下之其气之来如动脉之状顺针而刺之得气因推而纳之是谓补动而伸之是谓泻(难经)○补者随经脉推而纳之左手闭针孔徐出针而疾按之泻者迎经脉动而伸之左手闭针孔疾出针而徐按之髓而济之是谓补迎而夺之是谓泻(难经)○刺虚者须其实刺实者须其虚解云刺实须其虚者为针阴气隆至针下寒乃去针也刺虚须其实者为针阳气隆至针下热乃去针也注云要以气至而有效也(内经)○候气有二一曰邪气二曰谷气邪气来也紧而疾谷气来也徐而和紧而疾者补而未实泻而未虚也徐而和者补而已实(已当作易)泻而已虚也○脉实者深刺之以泄其气脉虚者浅刺之使精气无得出以养其脉独出其邪气也(灵枢)○左手重而切按欲令气散右手轻而徐入不痛之因也(纲目)

　　卷一

　　用针宜审顺逆

　　帝曰形气之逆顺奈何岐伯曰形气不足病气有余是邪胜也急泻之形气有余病气不足急补之形气不足病气不足此阴阳俱不足也不可刺之刺之重不足重不足则阴阳俱竭血气皆尽五脏空虚筋骨髓枯老者绝灭壮者不复矣形气有余病气有余此谓阴阳俱有余也急泻其邪调其虚实故曰有余者泻之不足者补之此之谓也(灵枢)○刺不知逆顺其邪相搏满而补之则阴阳四溢肠胃充郭肝肺内阴阳相错虚而泻之则经脉空虚血气枯竭肠胃HT 僻皮肤薄着毛腠夭焦子之死期故曰用针之要在于知调阴与阳调阴与阳精气乃光合形与气使神内藏故曰上工平气中工气脉下工绝气危生故曰下工不可不慎也(灵枢)

　　卷一

　　五夺勿用针泻

　　帝曰何谓五夺岐伯曰形肉已脱是一夺也大失血之后是二夺也大汗出之后是三夺也大泄之后是四夺也新产下血之后五夺也皆不可针泻(灵枢)

　　卷一

　　针法有泻无补

　　针刺虽有补泻之法予恐但有泻而无补焉经谓泻者迎而夺之以针迎其经脉之来气而出之固可以泻实也谓补者随而济之以针随其经脉之去气而留之未必能补虚也不然内经何以曰无刺 之热无刺浑浑之脉无刺漉漉之汗无刺大劳人无刺大饥人无刺大渴人无刺新饱人无刺大惊人又曰形气不足病气不足此阴阳皆不足不可刺刺之则重竭其气老者绝灭壮者不复矣若此等语皆有泻无补之谓也凡虚损危病久病俱不宜用针(入门)

　　卷一

　　灸补泻法

　　灸法有补泻火若补火艾灭至肉若泻火不要至肉便扫除之用口吹之风主散故也(丹心)○以火补者毋吹其火其火须自灭也火泻者疾吹其火传至艾须其火灭也(灵枢)

　　卷一

　　针灸禁忌

　　凡针刺之禁○新内勿刺已刺勿内○已刺勿醉已醉勿刺○新怒勿刺已刺勿怒○新劳勿刺已刺勿劳○已饱勿刺已刺勿饱○已饥勿刺已刺勿饥○已渴勿刺已刺勿渴○大惊大恐必定其气乃刺之○乘车来者卧而休之如食顷乃刺之出行来者坐而休之如行十里久乃刺之(灵枢)○无刺大醉令人气乱无刺大怒令人气逆无刺大劳人无刺新饱人无刺大饥人无刺大渴人无刺大惊人(内经)○微数之脉慎不可灸因火为邪则为烦逆追虚逐实血散脉中火气虽微内攻有力焦骨伤筋血难复也○脉浮应以汗解用火灸之则邪无从出因火而盛从腰以下必重而痹名曰火逆○脉浮热甚而反灸之此为实实虚虚因火而动必咽燥吐唾血(仲景)

　　卷一

　　针要得术

　　五脏之有疾也譬犹刺也犹污也犹结也犹闭也善用针者取其疾也犹拔刺也犹雪污也犹解结也犹决闭也疾虽久犹可毕也言不可治者未得其术也(灵枢)○寒与热争能合而调之虚与实邻知决而通之左右不调犯而行之上气不足推而扬之下气不足积而从之阴阳皆虚火自当之(灵枢)

　　卷一

　　针有上工中工

　　上工治未病中工治已病者何谓也曰所谓治未病者见肝之病则知肝当传之于脾故先实其脾气无令得肝之邪也故曰治未病焉中工见肝之病不晓相传但一心治肝故曰治已病也(难经)

　　卷一

　　针入着肉

　　帝曰针入而肉着者何也岐伯曰热气因于针则针热热则肉着于针故坚焉(灵枢)

　　卷一

　　针灸法

　　内经曰无刺大劳无刺大饥无刺大饱无刺大醉无刺大惊无刺大怒人又曰形气不足者久病虚损者针刺则重竭其气又曰针入如芒气出如车轴是谓针之有泻无补也凡灸平朝及午后则谷气虚乏须施于日午大概脉络有若细线以竹箸头作炷但令当脉灸之亦能愈疾是以四肢则但去风邪不宜多灸故七壮至七七壮而止不得过随年数脐下久冷疝瘕气块伏梁积气之证则宜艾炷大故曰腹背宜灸五百壮如巨阙鸠尾虽是胸腹之穴灸不过七七壮而止若大炷多灸则令人永无心力头顶穴多灸则失精神臂脚穴多灸则血脉枯渴四肢细瘦无力又失精神盖穴有浅深浅穴多灸则必伤筋力故不过三壮五壮七壮而止可不慎哉

　　卷一

　　禁忌

　　生冷鸡猪酒面房劳炙爆等物

　　卷一

　　灸后治法

　　灸疮无汗则未易发脓用薄荷桃柳叶煎汤淋洗因用盐汤和麦末如泥形如浓棋子着布上敷贴灸疮若干更用盐汤水润其布上即脓俗名灸花

　　卷一

　　灸后有热

　　取柳奇生煎服服瘥灸疮久未合痛甚者（用人粪烧灰细研作末先以盐汤洗疮后糁当处即愈又黄土细节和盐汤水如泥浓贴当处效）

　　卷一

　　禁针穴

　　神庭 脑户 囟会 玉枕 络却 承灵颅息 角孙 承泣 神道 灵台 云门肩井 膻中 缺盆 上关 鸠尾 五里青灵 合谷 神阙 横骨 气冲 箕门承筋 水分 会阴 石门 人迎 乳中然谷 伏兔 三阴交 三阳络

　　卷一

　　禁灸穴

　　哑门 风府 天柱 承光 临泣 头维攒竹 睛明 素 禾 迎香 颧下关 人迎 天牖 天府 周荣 渊腋乳中 鸠尾 腹哀 肩贞 阳池 中冲少商 鱼际 经渠 阳关 脊中 隐白漏谷 条口 犊鼻 阴市 伏兔 髀关申脉 委中 殷门 心俞 承泣 承扶脉 耳门 石门 脑户 丝竹空 地五会白环俞

　　卷一

　　别穴

