<!-- { "loadSidebar": true } -->

　　卷三

　　足太阳膀胱经流注

　　足太阳之脉起于目内 (睛明穴)上额交巅上(百会穴)其肢者从巅(顶为中顶前日囟顶后日脑顶左右日角)至耳上角其直者从巅入络脑还出别下项循肩膊内挟脊抵腰中入循膂络肾属膀胱其肢者从腰中下贯臀入 中( 谓膝解之后曲脚之中也即委中穴)其肢者从膊内左右别下贯胛(胛谓两髀骨下竖起肉也)挟脊内过髀枢(髀骨节也即环跳穴)循髀外后廉下合 中以下贯 内(足肚曰 )出外踝之后(昆仑穴)循京骨(穴名也)至小指外侧端(至阴穴也自此交入足少阴)是动则病冲头痛目似脱项似拔脊痛腰似折髀不可以曲 如结 如裂是谓踝厥是主筋所生病者痔疟任癫疾头脑顶痛目黄泪出鼽衄项背腰尻 脚皆痛小指不用盛者人迎大再倍于寸口虚者人迎反小于寸口也(灵枢)申时自听宫交与睛明循头颈下背腰臀腿至足至阴穴止(入门)○太阳根子至阴结于命门命门者目也(灵枢)

　　卷三

　　足太阳膀胱经左右凡一百二十六穴

　　至阴二穴在足小指端外侧去爪甲角如韭叶足太阳脉之所出为井针入一分留五呼可灸二壮(铜人)通谷二穴在足小指本节之前外侧陷中足太阳脉之所流为荣针入二分留五呼可灸三壮(铜人)束骨二穴在足小指本节之后外侧陷中足太阳脉之所注为 针入二分留五呼可灸三壮(铜人)金门二穴一名关梁在足外踝下骨空陷中足太阳 针入三分可灸三壮(铜人)京骨二穴在足外侧大骨下赤白肉际陷中按而取之足太阳脉之所过为原针入三分留七呼可灸三壮(铜人)申脉二穴在外踝下陷中容爪甲白肉际(铜人)○在外踝下五分(资生)○阳跷脉所生针入三分禁不可灸(铜人)仆参二穴一名安邪在足后跟骨下陷中拱足得之针入三分可灸七壮(铜人)昆仑二穴在足外踝后跟骨上陷中(铜人)○在跟骨上陷中细脉动应手(资生)○在外踝下一寸大筋下(资生)○足太阳脉之所行为经针入五分留十呼可灸五壮(灵枢)付阳二穴在外踝二三寸飞阳下(铜人)○阳跷之 太阳前少阳后筋骨间(纲目)○针入五分留七呼可灸三壮(铜人)飞阳二穴一名厥阳在外踝上七寸骨后针入五分可灸三壮(铜人)承山二穴一名鱼腹一名肠山一名肉柱在锐 肠下分肉间陷中(铜人)○在 股分肉间拱足举地一尺取之(入门)○在腿肚下分肉间(资生)○针入七分可灸五壮(铜人)承筋二穴一名 肠一名直肠在 肠中央(铜人)○在胫后 股中央从脚跟上七寸(入门)○可灸三壮禁不可灸(入门)合阳二穴在膝约文中央下三寸(一云二寸)○在直委中下一寸(入门)○针入五分可灸五壮(铜人)委中二穴在 中央约文中动脉陷中(铜人)○在膝腕内 横纹中央动脉(入门)○委中者血也在中央可出血痼疹皆愈(资生)○在曲 内两筋两骨中宛宛又云膝解后曲脚中背面取之(资生)○又于四畔紫脉上出血如藤块者不可出血血不止令人夭(纲目)○宜针入一寸半(一云五分)留七呼禁不可灸(纲目)委阳二穴在承扶下六寸屈伸取之(铜人)○三焦下辅 也在足太阳后出于 中外廉两筋间(资生)○在膝腕横纹尖外廉两筋间委中外二寸屈伸取之(入门)○针入七分可灸三壮(铜人)○铜人云委阳在足太阳前少阳之后出于 中外廉两筋间承扶下六寸此足太阳之别络手少阳经也以今经文考之当云一尺六寸又按经文取委阳者屈伸而索之取阳陵泉者正竖膝与之齐下至委阳之前取之是知委者曲也委中即两 之中央委阳即曲 之阳分约文之尽处两筋间推其分野则正当太阳少阳之间内外廉之界故曰太阳之前少阳之后 中外廉也其穴正在约文两筋之间只正膝与之齐阳陵泉正对其穴当为一尺六寸无疑矣(纲目)浮 二穴在委阳上一寸展膝得之针入五分可灸三壮(铜人)殷门二穴在承扶下六寸针入五分留七呼禁不可灸(铜人)承扶二穴一名肉 一名阴关一名皮部在尻臀下股阴冲上约文中央(铜人)○在尻臀下阴股上横纹中(入门)针入五分禁不可灸(入门)秩边二穴在第二十椎下两旁相去各三寸陷中伏而取之针入五分可灸三壮(铜人)○挟脊四寸是除脊则各一寸半也大杼下诸穴皆当除脊骨一寸则两旁相去各一寸五分为正大凡脊骨广一寸当除之(资生)胞肓二穴在第十九椎下两旁相去各三寸伏而取之针入五分可灸五七壮(铜人)志室二穴在第十四椎下两旁相去各三寸陷中针入五分可灸五壮(铜人)肓门二穴在第十三椎下两旁相去各三寸又肋间与鸠尾相直针入五分可灸三十壮(铜人)胃仓二穴在第十二椎下两旁相去各三寸针入五分可灸五七壮(铜人)意舍二穴在第十一椎下两旁相去各三寸陷中正坐取之针入五分可灸五壮至百壮止(铜人)阳纲二穴在第十椎下两旁相去各三寸陷中正坐取之针入五分可灸五壮(铜人)魂门二穴在第九椎下两旁相去各三寸陷中正坐取之针入五分可灸五壮(铜人)膈关二穴在第七椎下两旁相去各三寸陷中正坐取之针入五分可灸五壮(铜人)噫嘻二穴在肩膊内廉第六椎下两旁相去各三寸正坐取之以手重按之病者言噫嘻是穴也(铜人)○在膊内廉以手厌之令病患抱肘作噫嘻之声则指下动矣(入门)○针入六分留三呼泻五吸可灸二七壮至一百壮止(铜人)神堂二穴在第五椎下两旁相去各三寸陷中正坐取之针入三分可灸五壮(铜人)膏肓 二穴在第四椎下两旁相去各三寸(取穴法详见下)可灸百壮至五百壮若能用心得正穴灸之无疾不愈(铜人)○千金方于诸穴治病各分主之独于膏肓三里涌泉特云治杂病盖是三穴无所不治也(资生)魄户二穴一名魂户在第三椎下两旁相去各三寸正坐取之(铜人)○在三节外三寸(入门)○针入五分可灸五壮一云可灸七壮至百壮(纲目)附分二穴在第二椎下附项内廉两旁相去各三寸(铜人)○在第二节外三寸附项内廉陷中正坐取之(入门)○针入五分得气即泻日可灸七壮至百壮(铜人)会阳二穴一名利机在阴尾 骨两旁(铜人)○在阴尾骨外各开一寸半(入门)○针入八分可灸五壮(铜人)下 二穴在第四空挟脊陷中针入二寸留十呼可灸三壮(入门)○当见死人骸腰脊骨尽处有骨广如人面大而四穴分两行了然通透乃是八 穴也中 二穴在第三空挟脊陷中针入二寸留十呼可灸三壮(入门)次 二穴在第二空挟脊陷中针入二寸可灸三壮(入门)上 二穴在第一空腰髁下一寸挟脊陷中(铜人)○在腰髁骨下第一空挟脊两旁陷中余三少斜上阔下狭针入一寸可灸七壮(入门)白环 二穴在第二十一椎下两旁相去各一寸五分(铜人)○取如腰户法挺杖伏地端身两手相重支额纵息令皮肤俱缓乃得其穴(纲目)○针入八分得气先泻后补禁不可灸(铜人)中膂内 二穴一名脊内 在二十椎下两旁相去各一寸五分挟脊起肉间伏而取之针入三分留十呼可灸三壮(铜人)膀胱 二穴在第十九椎下两旁相去各一寸五分针入三分留六呼可灸三壮(铜人)小肠 二穴在第十八椎下两旁相去各一寸五分针入三分留六呼可灸三壮(铜人)大肠 二穴在第十六椎下两旁相去各一寸五分针入三分留六呼可灸三壮(铜人)肾 二穴在第十四椎下两旁相去各一寸五分与脐相对针入三分留七呼可灸随年为壮(铜人)三焦 二穴在第十三椎下两旁相去各一寸五分针入五分留七呼可灸三壮(铜人)胃 二穴在第十二椎下两旁相去各一寸五分针入三分留七呼可灸随年为壮数(铜人)脾 二穴在第十一椎下两旁相去各一寸五分针入三分留七呼可灸七壮(铜人)胆 二穴在第十椎下两旁相去各一寸五分正坐取之针入五分可灸三壮(铜人)肝 二穴在第九椎下两旁相去各一寸五分针入三分留六呼可灸三壮(铜人)膈 二穴在第七椎下两旁相去各一寸五分针入三分留七呼可灸三壮(铜人)心 二穴在第五椎下两旁相去各一寸五分针入三分留七呼得气即泻禁不可灸(铜人)厥阴 二穴在第四椎下两旁相去各一寸五分针入三分可灸七壮(铜人)肺 二穴在第三椎下两旁相去各一寸五分(铜人)○肺 与乳相对引绳度之(资生)○以搭手左取右右取左当中指末是穴针入五分留七呼可灸一百壮止(铜人)风门二穴一名热府在第二椎下两旁相去各一寸五分针入五分留七呼可灸五壮今附云若频刺泄诸阳热气背永不发痈疽(铜人)大杼二穴在第一椎下两旁相去各一寸五分针入五分可灸七壮一云禁灸(铜人)天柱二穴在挟项后发际大筋外廉陷中(铜人)○在颈大筋外挟后发际陷中针入五分可灸三壮(入门)玉枕二穴在络却后一寸五分挟脑户旁一寸三分起肉枕骨上入发际上三寸可灸三壮禁不可针(铜人)络却二穴一名强阳又名脑盖在通天后一寸五分可灸三壮禁不可针(铜人)通天二穴一名天伯在承光后一寸五分针入三分留七呼可灸三壮(铜人)承光二穴在五处后一寸五分针入三分禁不可灸(铜人)五处二穴在上星旁一寸五分针入三分留七呼可灸三壮(铜人)曲差二穴入前发际在挟神庭旁一寸五分针入二分可灸三壮(铜人)攒竹二穴一名始光一名光明一名圆柱在两眉头陷中针入一分留三呼泻五吸禁不可灸○宜以细三棱针刺之宣泄热气三度刺目大明(铜人)睛明二穴一名泪孔在目内 头外一分(铜人)○在目内 红肉陷中(入门)○针入一寸五分留三呼禁不可灸(铜人)○明堂云针入一分半盖面部宜浅刺是一分半为正铜入误也(资生)

　　卷四

　　足少阴肾经

