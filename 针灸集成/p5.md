<!-- { "loadSidebar": true } -->
　　起于长强穴终于人中穴素 在鼻柱之端针(一分)水沟一名人中在鼻柱下陷中针(四分留五呼得气即泻)灸(七壮至三七壮)神庭在鼻直上入发际五分针(禁)灸(七壮至三七壮一云七七壮)上星在鼻直上入发际一寸刺泄诸阳热气针(一分)灸(七壮不宜多)百会在顶中央旋毛中自前发际五寸后发际七寸也针(二分得气即泻)灸(七壮至七七壮不风府一名舌本在顶发际二寸大筋内宛宛中疾言其肉立起言休其肉立下针(三分)灸(禁)哑门在顶后入发际五分宛宛中仰头取之针三分灸禁灸则哑)大椎在小骨下第一椎节下陷中针(五分)灸(随年壮)神道在第五椎下间俯而取之治小儿风痫螈 灸(七壮至百壮)腰俞一名腰户在二十一椎节下间宛宛中以腹挺地两手相重支额纵四体然后乃取之针(八分留三呼泻五吸)灸(七壮至七七壮)

　　卷一

　　任脉

　　起于会阴穴终于承浆穴承浆在颐前唇棱下宛宛中针(三分得气即泻)灸(七壮至七七壮)膻中在两乳间陷中量乳间正中仰卧取之针(禁)灸(七壮至七七壮)鸠尾在臆前蔽骨下五分陷中人无蔽骨者从岐骨下行一寸至脐共九寸用针(三分)巨阙心募在鸠尾下一寸针(六分留七呼得气即泻)灸(七壮至七七壮)中脘胃募在脐上四寸足阳明经所过针(八分留七呼泻五吸速出针)灸(三七壮至百壮)水分在脐上一寸治水肿灸良针(八分留三呼泻五吸)灸(七壮至百壮)神阙一名气合当脐中是针(禁)灸(百壮)阴交在脐下一寸治女子月事不调针(八分得气即泻)灸(百壮)气海在脐下一寸五分男子生气之海也针(八分得气即泻后补)灸(百壮)石门三焦募一名丹田在脐下二寸针(禁针妇人则终身绝子)灸(七壮至百壮)关元小肠募在脐下三寸针(八分留三呼泻五吸)灸(百壮至三百壮)中极膀胱募一名玉泉在关元下一寸妇人龈绪四度针即有子针(八分留十呼即泻)灸(百壮至三百壮)曲骨在横骨上毛际陷中动脉应手针(二分)灸(七壮至七七壮)

　　卷一

　　十二经并荣经合旁通

　　图　井者东方春也万物始生故所出为井谓终日常汲而未尝损终日泉注而未尝溢今言井者不损不溢常如此焉故名荣者水始出其原流之尚微故所流者为荥 者水上而注下下复承流故为 原者三焦所行之原也三焦者元气之别名故所过为原经者水行经而过故所行为经合者北方冬也阳气入脏故为合谓其经脉自此而入脏与诸经相合也

　　卷一

　　十五络所生病

　　手太阴络足太阴络手少阴络足少阴络手厥阴络足厥阴络手太阳络足太阳络手少阳络足少阳络手阳明络足阳明络任脉之络督脉之络脾之大络合为十五络自经分派而别走他经者也(入门)手太阴之别名曰列缺起于腕上分间去腕一寸半别走阳明并太阴之经直入掌中散于鱼际其病实则手锐掌热虚则欠KT 小便遗数取之所别也(灵枢)足太阴之别名曰公孙去本节之后一寸别走阳明其别者入络肠胃厥气上逆则霍乱实则肠中切痛虚则鼓胀取之所别也(灵枢)手少阴之别名曰通里去腕一寸半别走太阳循经入于心中系舌本属目系实则支膈虚则不能言取之所别也(灵枢)足少阴之别名曰太钟当踝后绕跟别走太阳其别者并经上走于心包下别贯腰脊其病气逆则烦闷实则闭癃虚则腰痛取之所别也(灵枢)手厥阴之别名曰内关去腕二寸别走少阳出于两筋之间循经以上系于心包络心系实则心痛虚则为头项强取之所别也(灵枢)足厥阴之别名曰蠡沟在内踝上五寸别走少阳其别者循胫上睾结于茎其病气逆则睾肿卒疝实则挺长虚则暴痒取之所别也(灵枢)手太阳之别名曰支正在腕后五寸别走少阴其别者上走肘络肩 实则节弛肘废虚则生疣取之所别也(灵枢)足太阳之别名曰飞阳在外踝上七寸别走少阴实则鼻窒头背痛虚则鼽衄取之所别也(灵枢)手少阳之别名曰外关在腕后二寸外别走心主绕臂注胸中其病实则肘挛虚则不收取之所别也(灵枢)足少阳之别名曰光明在外踝上五寸别走厥阴下络足跗实则厥虚则痿 坐不能起取之所别也(灵枢)手阳明之别名曰偏历在腕后三寸别走太阴其别者上循臂绕肩 上曲颊偏齿其别者入耳合于宗脉实则龋聋虚则齿寒痹隔取之所别也(灵枢)足阳明之别名曰丰隆在外踝上八寸别走太阴其别者循胫骨外廉上络头顶合诸经之气下络喉嗌其病气逆则喉痹卒喑实则狂癫虚则足不收胫枯取之所别也(灵枢)任脉之别名曰会阴在两阴间下鸠尾散于腹其病实则腹皮痛虚则瘙痒取之所别也(灵枢)督脉之别名曰长强在脊 端挟膂上项散头上下当肩胛左右别走太阳入贯膂其病实则脊强虚则头重取之所别也(灵枢)脾之大络名曰大包在渊腋下三寸布胸胁其病实则身尽痛虚则下节皆纵此脉若罗络之血者皆取之脾之大络脉也(灵枢)

　　卷一

　　脉病有是动有所生病

　　难经曰经脉有是动有所生病一脉辄变为二病者何也然经言是动者气也所生病者血也邪在气气为是动邪在血血为所生病气主 之血主濡之气留而不行者为气先病也血滞而不濡者为血后病也故先为是动后为所生病也

　　卷一

　　脉有经脉络脉孙络脉

　　经脉为里支而横者为络络之别者为孙络盛而血者疾诛之盛者泻之虚者饮药以补之(灵枢)○经径也径直者为经经之支派旁出者为络(入门)○络穴俱在两经中间乃交经过络之处也(入门)○刺脏腑经络四病皆不同十五络病至浅在表也十二经病次之六腑病又次之五脏病至深在里也故治法有难易焉至于络又各不同十五络之络乃阴经别走阳经阳经别走阴经而横贯两经之间者所为支而横者为络是也缪刺之络乃病邪流溢大络不得入贯经 而其痛与经脉缪处乃络病经不病者也血络之络乃皮肤所见或赤或青或黑之络而小者如针大者如筋也以浅深言之血络至浅缪刺者次之十五络近里而贯经 也(纲目)

　　卷一

　　十二经血气多少

　　夫人之常数太阳常多血少气少阳常多气少血阳明常多血多气厥阴常多血少气少阴常多气少血太阳常多气少血此天之常数也○故曰刺阳明出血气刺太阳出血恶气刺少阳出气恶血刺太阴出气恶血刺厥阴出血恶气刺少阴出气恶血也(灵枢)○是阳明太阴为表里足少阴厥阴为表里足太阳少阴为表里手阳明太阴为表里手少阳心主为表里手太阳少阴为表里也(灵枢)

　　卷一

　　十二经行度部分

　　手之三阴从脏走至手手之三阳从手走至头足之三阳从头走至足足之三阴从足走至腹(灵枢)○人之经络三阳三阴分布一身太阳少阴在身之后阳明太阴在身之前少阳厥阴在身之侧(丹心)

　　卷一

　　气行有街

　　胸气有街腹气有街头气有街胫气有街故气在头者止之于脑气在胸者止之于膺与背俞气在腹者止之背俞与冲脉于脐左右之动脉者气在胫者止之于气街与承山踝上以下取此者用毫针得气乃刺之(灵枢)

　　卷一

　　针法有巨刺缪刺散刺

　　经曰左盛则右病右盛则左病右痛未已而左脉先病左痛未已而右脉先病如此者必巨刺之此五穴(井荣 经合)临时变合刺法之最大者也巨刺者刺经脉也(入门)○经曰邪气大络者左注右右注左上下左右其气无常不入经 命曰缪刺缪刺者刺络脉也言络脉与经脉缪处身有蜷挛疼痛而脉无病刺其阴阳交贯之道也(入门)○散刺者散针也因杂病而散用其穴因病之所宜而针之初不拘于流注即天应穴资生经所谓阿是穴是也(入门)○邪客于经痛在于左而右脉先病者巨刺之必中其经非络脉也络病者其痛与经脉缪处故命曰缪刺皆左取右右取左又曰身形有痛九候莫病则缪刺之缪刺皆取诸经之络脉也(纲目)

　　卷一

　　奇经八脉

　　脉有阳维阴维有阳跷阴跷有冲有督有任有带之脉凡此八脉者皆不拘于经故曰奇经八脉也(难经)○奇经病非自生盖因诸经溢出而流入之也此于圣人图设沟渠以备水潦之溢沟渠满溢则流于深湖人脉隆盛人于八脉而不环周救其受邪气蓄则肿热砭射之也(纲目)○督冲任三脉并起而异行皆始于气冲(穴名)一源而分三岐督脉行背而应乎阳任脉行腹而应乎阴冲脉自足至头若冲冲而直行于上上为十二经脉之海总领诸经气血三脉皆起于气冲气冲又起于胃脉其源如此则知胃气为本矣(入门)阳维起于金门(穴名)以阳交为 与手足太阳及跷脉会于肩 与手足少阳会于天 及会肩井与足少阳会于阳白上本神下至风池与督脉会于哑门此阳维之脉起于诸阳之交会也(入门)○阳维为病苦寒热又曰阳维维于阳阴维维于阴阴阳不能相维则怅然失志溶溶不能自收持(纲目)阴维阴维之 曰筑宾(穴名)与足太阴厥阴会于府舍期门又与任脉会于廉泉天突此阴维起于诸阴之交会也(入门)○阴维为病苦心痛(纲目)阳跷阳跷脉者起于跟中循外踝上行(申穴脉)入风池○阳跷之病阳急而狂奔(入门)○跷者捷也言此脉之行如跷捷者之举动手足也(入门)阴跷阴跷脉者亦起于跟中循内踝上行(照海穴)至咽喉交贯冲脉○阴跷之病阴急而足直(入门)冲脉波脉行身之前挟任脉两旁东垣云冲脉起于会阴(穴名)根于气街为二道人腹中央发脐两旁土行附足阳明之脉至胸前而散(纲目)○冲脉为病逆气而里急○内经言冲脉并足少阴之经难经言并足阳明之经以此推之则冲脉起自气街在阳明少阴二经之内挟脐上行其理明矣(纲目)督脉始终行身之后出于会阴根于长强上行脊里至于巅附足太阳之脉谓之督者以其督领诸经也(纲目)○督脉为病脊强而反折(纲目)任脉任脉始终行身之前东垣云任脉起于会阴根于曲骨入前阴中出腹里过脐上行附足厥阴之经谓之任者女子得之以妊养也(纲目)○任病为病其内苦急男子为七疝女子为瘕聚(纲目)○冲脉任脉皆于胞中上循腹里为经络之海其浮而外者循腹右上行会于咽喉别而络唇口(纲目)带脉带脉者起于季胁回身一周(难经)○经云带脉周回季胁间注云环回周身总束诸脉如束带然起于季胁即章门穴乃胁下接腰骨之间也(入门)○带脉为病腹满溶溶若坐水中(入门)

　　卷一

　　子午八法

　　子者阳也午者阴也不曰阴阳而曰子午者正以见人身任督与天地子午相为流通故地理南针不离子午乃阴阳自然之妙用也八法者奇经八穴为要乃十二经之大会也(入门)○公孙(冲脉)内关(阴维)临泣(带脉)外关(阳维)后溪(督脉)申脉(阳跷)列缺(任脉)照海(阴跷)其阳跷阳维并督脉属阳主肩背腰腿在表之病其阴跷阴维任冲带属阴主心腹胁肋在里之病(入门)○周身三百六十穴统于手足六十六穴六十六穴又统于八穴故谓之奇经八穴(入门)

　　卷一

　　子午流注

