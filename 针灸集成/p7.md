<!-- { "loadSidebar": true } -->
　　不出在灵枢内经故谓之奇穴取膏肓 穴法此穴主阳气亏弱诸虚痼冷梦遗上气咳逆噎膈狂惑忘误百病尤治痰饮诸疾须令患人就床平坐曲膝齐胸以两手围其足膝使脾骨开离勿令动摇以指按四椎微下一分五椎微上二分点墨记之即以墨平画相去二寸许四肋三间脾骨之里肋间空处容侧指许摩膂肉之表筋骨空处按之患者觉牵引胸户中手指痹即真穴也灸后觉气壅盛可灸气海及足三里泻火实下灸后令人阳盛当消息以自保养不可纵欲(入门)○又法令病患两手交在两膊上则脾骨开其穴立见以手揣摸第四椎骨下两旁各开三寸四肋三间之中按之酸酸是穴灸时手搭两膊上不可放下灸至百壮为佳(回春)取患门穴法主少年阴阳俱虚面黄体瘦饮食无味咳嗽遗精潮热盗汗心胸背引痛五劳七伤等证无不效先用蜡绳一条以病患男左女右脚板从足大拇指头齐量起向后随脚板当心贴肉直上至膝腕大横纹中截断次令病患解发匀分两边平身正立取前绳子从鼻端齐引绳向上循头缝下脑后贴肉随脊骨垂下至绳尽处以墨点记(此不是灸穴也)别用秆心按于口上两头至吻却钩起秆心中心至鼻端根如人字样齐两吻截断将此秆展直于先点墨处取中横量勿令高下于秆心两头尽处以墨记之此是灸穴初灸七壮累灸至百壮初只灸此两穴(入门)○一法治虚劳羸瘦令病患平身正直用草于男左女右自脚中指尖量过脚心下向上至曲 大纹处切断却将此草自鼻尖量从头正中(须分开头心发贴肉量)至脊以草尽处用墨点记别用草一条令病患自然合口量阔狭切断却将此草于墨点上平折两头尽处量穴灸时随年多灸一壮(如年三十灸三十一也)累效(资生)○此法与上法略同(类聚)取四花穴法治病同患门令病患平身正立稍缩臂膊取蜡绳绕项向前平结喉骨后大杼骨俱墨点记向前双垂与鸠尾穴齐即切断却翻绳向后以绳原点大杼墨放结喉墨上结喉墨放大杼骨上从背脊中双绳头贴肉垂下至绳头尽处以墨点记(不是灸穴)别取秆心令病患合口无得动喉横量齐两吻切断还于背上墨记处折中横量两头尽处点之(此是灸穴)又将循脊直量上下点之(此是灸穴)初灸七壮累灸百壮迨疮愈病未愈根据前法复灸故云累灸百壮但当灸脊上两穴切宜少灸凡一次可灸三五壮多灸则恐人 背灸此等穴亦要灸足三里以泻火气为妙(入门)○崔知悌四花穴法以稻秆心量口缝切断以如此长裁纸四方当中剪小孔别用长稻秆踏脚下前取脚大指为止后取三曲 横纹中为止断了却环在结喉下垂向背后看秆止处即以前小孔纸当中安分为四花盖灸纸四角也○又一法先横量口吻取长短以所量草就背上三椎骨下直量至草尽处两头用笔点了再量中指长短为准却将量中指草横直量两头用草圈四角其圈者是穴(不圈者不是穴)可灸七七壮止(资生)○此灸法皆阳虚所宜华佗云风虚冷热惟有虚者不宜灸但方书云虚损劳瘵只宜早灸膏肓四花乃虚损未成之际如瘦弱兼火虽灸亦只宜灸内关三里以散其痰火早年欲作阴火不宜灸(入门)骑竹马灸法 专主痈疽发背肿毒疮疡瘰 疠风诸风一切无名肿毒灸之疏泻心火先从男左女右臂腕中横用薄篾条量至中指齐肉尽处切断却令病患脱去上下衣裳以大竹杠一条跨定两人徐徐杠起足要离地五寸许两旁更以两人扶定勿令动摇不稳却以前量竹篾贴定记(不是穴也)却比病患同身寸篾二寸平折放前点墨上自中横量两旁各开一寸方是灸穴可灸三

　　卷一

　　别穴

　　不出于铜人而散见诸书故谓之别穴(入门)神聪四穴在百会左右前后四面各相去各一寸主头风目眩风痫狂乱针入三分膝眼四穴在膝盖骨头下两旁陷中主膝膑酸痛针入五分留三呼禁不可灸旁廷二穴在腋下四肋间高下正与乳相当乳后二寸陷中俗名注布举腋取之主卒中恶飞尸遁疰胸胁满针入五分灸五十壮长谷二穴在胁脐旁相去各五寸一名循元主泄痢不嗜食可灸三十壮下腰一穴在八 正中央脊骨上名三宗骨主泄痢下脓血灸五十壮肠绕二穴挟玉泉相去二寸主大便闭灸随年数环冈二穴在小肠 下二寸横纹间主大小便不通灸七壮八关八穴在手十指间治大热眼痛睛欲出针刺出血即愈阑门二穴在玉茎旁二寸治疝气冲心欲绝针入二寸半灸二七壮独阴二穴在足第二指节下横纹一云在足大指次指下中节横纹当中主心腹痛及疝痛欲死当中灸五壮男左女右极妙胞门子户各一穴胞门在关元左旁二寸子户在关元右旁二寸俱主妇人无子各灸五十壮金津玉液二穴在舌下两旁脉主舌肿喉痹以三棱针出血即愈大骨穴二穴在手大指第二节尖上可灸九壮如下法小骨穴在手小指二节尖上治眼疾及烂弦风灸九壮以口吹火灭太阳二穴在两额角眉后紫脉上治头风及偏头痛针出血一云即瞳子 也明堂二穴在鼻直上入发际一寸主头风鼻塞多涕针入二分一云即上星穴也眉冲二穴一名小竹当两眉头直上入发际主五痫头痛鼻塞针入二分不可灸荣池二穴在足内踝前后两边池中脉一名阴阳穴主赤白带下针入三分灸三十壮漏阴二穴在足内踝下五分微有动脉主赤白带下针入一分灸三十壮中魁二穴在手中指第二节尖上主五噎吞酸呕吐灸五壮以口吹火灭血 二穴即百虫窠在膝内廉上膝三寸陷中主肾脏风疮针入二寸半灸二七壮止腰眼二穴令病患解去上体衣服于腰上两旁微陷处谓之腰眼穴直身平立用笔点定然后上床而卧每灼小艾炷七壮灸之瘵虫或吐出或泻下即安○此法名遇仙灸治瘵捷法也(丹心)○先一日点定腰眼穴至半夜子时交癸亥日期便灸七壮若灸九壮至十一壮尤妙(医鉴)通关二穴在中腕旁各五分主五噎针入八分左捻能进饮食右捻能和脾胃此穴一针有四效九后良久觉脾磨食觉针动为一效次针破病根腹中作声为二效次觉流入膀胱为三效又次觉气流行胛缝二穴在背端骨下直腋缝尖及臂主肩背痛连胛针入三分泻六吸二白二穴在掌后横纹上四寸手厥阴脉两穴相并一穴在两筋中一穴在大筋外主痔漏下血回气一穴在脊穷骨上主五痔便血失屎灸百壮气端十穴在足十指端主香港脚日灸三壮神效鹤顶二穴在膝盖骨尖上主两足瘫痪无力灸七壮龙玄二穴在列缺上青脉中主下牙痛灸七壮阴独八穴在足四指间主妇人月经不调须待经定为度针三分灸三壮通理二穴在足小指上二寸主妇人崩中及经血过多针入二分灸二七壮气门二穴在关元旁三寸主妇人崩漏针入五分阴阳二穴在足拇指下屈里表头白肉际主妇人赤白带下灸三七壮漏阴二穴在足内踝下五分微有动脉主赤白带下针入一分灸三十壮精宫二穴在背第十四椎下各开三寸专主梦遗可灸七壮神效直骨二穴在乳下大约离一指头看其低陷之处与乳直对不偏者是穴也妇人按其乳直向下看头所到之处正穴也主远年咳嗽炷如小豆大灸三壮男左女右不可差误其咳即愈如不愈不可治交仪二穴在足内踝上五寸主女子漏下赤白灸三十壮当阳二穴在目瞳子直上入发际一寸主风眩卒不识人鼻塞针入三分鱼腰二穴一名印堂在两眉中主眼疾针入二分夺命二穴在曲泽上主目昏晕针入三分禁灸(以上穴散出诸方)

　　卷一

　　诸药灸法

　　豉饼灸法治疽疮不起发取豆豉和椒姜盐葱烂捣捏作饼子浓薄如折三钱以来安疮头上灸之若觉太热即抬起又安其上若饼子干更换新者灸之若脓已成慎不可灸(精义)硫黄灸法治诸疮久不瘥变成 取硫黄一块可疮口大小安之别取少许硫黄于火上烧用叉尖挑起点硫黄令着三五遍取脓水干瘥为度(精义)隔蒜灸法治痈疽肿毒大痛或不痛麻木先以湿纸覆其上候先干处为疮以独头蒜切片三分浓安疮头上艾炷灸之每五炷换蒜片如疮大有十余头作一处生者以蒜捣烂摊患处铺艾灸之若痛灸至不痛不痛灸至痛此援引郁毒之法的有回生之功若疮色白不起发不作脓不问日期最宜多灸(入门)桑枝灸法治发背不起发不腐桑枝燃着吹息火焰以火头灸患处日三五次每次片时取瘀肉腐动为度若腐肉已去新肉生迟宜灸四围如阴疮 疮瘰 流注久不愈者尤宜灸之(入门)附子灸法治脑 诸痈肿坚牢削附子令如棋子浓正着肿上以小唾湿附子艾灸附子令热彻附子欲干辄更唾湿之常令附子热彻附子欲干辄更之气入肿中无不愈(资生)黄土灸法凡发背率多于背两胛间初如粟米大或痛或痒人皆慢忽不为治不过十日逐至于死急取净黄土和水为泥捻作饼子浓二分阔一寸半贴疮上以大艾炷安饼上灸之一炷一易饼子若粟米大时灸七饼即瘥如钱许大可日夜不住灸之以瘥为度(资生)

　　卷一

　　鸡足针法

　　灵枢云病重者鸡足取之其法正人一针左右斜入二针如鸡之足有三爪也(纲目)

　　卷一

　　择针灸吉日法

　　欲行针灸先知行年宜忌及人神所在不与禁忌相应即可矣若遇卒急暴病不可拘于此法通人达士岂拘此哉(资生)○千金云凡痈疽疔肿喉痹客忤尤为急觉病即宜便治又中风卒急之证须速救疗此论甚当夫急难之际命在须臾必待吉日后治则已沦于鬼录矣此所以不可拘于避忌也惟平居治病于未形选天德月德等日服药针灸可也(资生)

　　卷一

　　太乙徙立于中宫朝八风占吉凶

　　帝曰候八正柰何少师曰候此者当以冬至之日太乙立于叶蛰之宫其至也天必应之以风雨所谓风者皆发屋折树木扬沙石起毫毛发腠理者也○风从太乙所居之方来者为实风主生长万物其从冲后来者为虚风主杀害伤人故圣人谨候虚风而避之今言风从南方来者夏至为实风太乙所居之方故也冬至为虚风者以其冲太乙者故也余方仿此(灵枢)○其以夜半至者万民皆卧而不犯也故其岁民少病其以昼至者万民懈惰而皆中于虚风故多病(灵枢)风从南方来名曰大弱风其伤人也内舍于心外在于脉其气主为热○夏至为实风冬至为虚风(灵枢)风从西南来名曰谋风其伤人也内舍于脾外在于肌其气主为弱○立秋为实风立春为虚风(风从西方来名曰刚风其伤人也内舍于肺外在于皮肤其气主为燥○秋分为实风春分为虚风风从西北来名曰折风其伤人也内舍于小肠外在于手太阳脉脉绝则溢脉闭则结不通善暴死○立冬为实风立夏为虚风(灵枢)风从北方来名曰大刚风其伤人也内舍于肾外在于骨与肩背之膂筋其气主为寒○冬至为实风风从东北来名曰凶风其伤人也内舍于大阳外在于两肋腋骨下及肢节○立春为实风立秋为虚风风从东方来名曰婴儿风其伤人也内舍于肝外在于筋纽其气主为身温○春分为实风秋分为风从东南来名曰弱风其伤人也内舍于胃外在于肌肉其气主体重○立夏为实风立冬为虚风(灵枢)八正谓八节之正气也虚邪者谓八节之虚风也以从虚之乡来袭虚而入为病故谓之八正虚邪也以身之虚逢时之虚两虚相感其气至骨入则伤五脏故圣人避风如避矢石焉(灵枢)

　　卷一

　　九宫图

