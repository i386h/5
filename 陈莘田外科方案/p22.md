<!-- { "loadSidebar": true } -->
　　细生地桑白皮陈皮大腹皮淡芩木通赤芍地骨皮茯苓皮黑栀白蒺藜泽泻复诊前方去桑皮、地骨皮、黑栀、蒺藜、木通、淡芩，加白术皮、川黄柏。

　　三诊小生地丹皮大腹皮陈皮木猪苓桑白皮白术皮五加皮茯苓皮泽泻

　　（案）叶，左。脾主四肢，脾虚湿胜，湿生热，热生风，风湿热三气交蒸，四肢烂皮风两手为盛，流水痒痛，滋蔓不已，舌红苔白，脉息小数，乃淹缠候也。

　　细生地丹皮黑栀大连翘泽泻淡芩枳壳滑石生甘草淡竹叶二诊细生地白蒺藜泽泻草梢赤芍牡丹皮淡芩赤苓木通黑栀三诊风势仍然。

　　圆怨前方加地骨皮

　　（案）张，左。风湿热三气交蒸，左腿烂皮风，色紫作痒，皮破流水，难许除根者。

　　小生地荆芥大胡麻蝉衣赤芍防风杜豨莶苦参天花粉头面游风

　　（案）陈，左。风邪袭郁少阳阳明，头面游风，肿胀游走< 后，眼眶皮色泛青，身热复作，腹膨作痛，舌苔红糙，脉来弦数。病经五日，邪未外达，尚虑增断。拟仿普济饮意。

　　柴胡赤芍薄荷陈皮枳壳马勃牛蒡荆芥连翘淡芩桔梗人中黄马蓝根二诊热退咳嗽，< 痛舌黄。

　　前方去柴胡、薄荷、枳壳、荆芥、淡芩、马蓝根，加羚羊角、桑叶、枇杷叶。

　　（案）项，左。风邪袭郁少阳之络，左偏头风作痛，痛连牙龈，时发时止。已经三月，舌糙白，脉濡细。拟清散法。

　　冬桑叶羚羊角煨天麻石决枳壳橘红牡丹皮白蒺藜甘菊花钩钩茯苓二青竹茹

　　（案）谢，左。内风挟痰，眩晕肢麻，艰于举动，恐成类中，理之非易。

　　制首乌白蒺藜广橘红石决明云茯苓煨天麻陈胆星制半夏嫩钩钩甘草雷头风

　　（案）俞，左。头为诸阳之首，风厉之邪袭郁三阳，大雷头风肿胀散蔓，形如巴斗，溃脓盈盆成碗。正气内亏，邪恋未尽，变险可虑也。

　　拟清托化毒法。

　　羚羊角川贝丹皮赤芍鲜荷叶生芪皮防风人中黄天花粉苦桔梗制蚕时毒

　　（案）杨。阴亏之质，袭受时邪，始先身热不解，纳少胸闷，频频作恶，终无汗泄，继而发为两颐时毒，漫肿作痛，牙关不利，流涎颇多。

　　已有三日，脉濡而数，舌苔黄腻。邪郁阳明，而兼少阳，虑其肿及内喉，至险候也。

　　北柴胡马勃防风广皮粉葛根荆芥牛蒡枳壳制蚕

　　（案）沈。暑风厉邪，袭郁少阳阳明，两颐双时毒肿胀，身热形寒，头胀胸闷，舌白，脉濡。邪未外达，虑其转重。拟疏解法。

　　柴胡粉葛根荆芥枳壳土贝牛蒡白杏仁桔梗连翘马勃枇杷叶

　　（案）朱。风温袭郁少阳阳明，两颐时毒肿胀，身热形寒，舌黄，脉濡数。邪势方张，虑其滋蔓。拟疏解法。

　　柴胡牛蒡荆芥穗枳壳淡芩粉葛根桔梗白杏仁连翘土贝

　　（案）李。暑风厉邪袭阳明，两颐双时毒肿胀作痛，连及咽喉，咽物有碍，寒热汗少，舌白脉濡，邪势方张。治以疏解。

　　广藿香淡豆豉苦桔梗淡芩江枳壳荷叶粉葛根牛蒡子连翘土贝马勃杏仁

　　（案）詹。暑风厉邪袭郁阳明，左颐时毒肿胀，邪势初张，虑增汗热。治以疏解。

　　冬桑叶淡豆豉连翘枳壳马勃炒牛蒡荆芥桔梗土贝荷边发颐

　　（案）王。暑湿病后，余邪留恋，复感新风，左发颐结肿板硬，形势颇大，牙关不利，身热频发，脉数舌白。邪郁少阳阳明，恐不胜任也。

　　北柴胡荆芥桔梗土贝黄芩牛蒡子制蚕赤芍江枳壳荷边臀癣

　　（案）殷，左。湿热蕴蒸，下滞于太阴阳明，臀癣作痒，滋水蔓延，舌黄脉数。拟以清泄。

　　黑山栀丹皮枳壳赤苓连翘天花粉赤芍土贝泽泻生草梢阴癣

　　（案）程，右。左脉细弦右濡，舌苔糙黄，根厚，左< 流水作痒。起经逾年，时盛时衰，下体阴癣，痒不可当。由来三载，无非肝火湿热蕴于下焦，挟风阳上旋也。病道已深，药难骤效。

　　鲜首乌牡丹皮青皮泽泻石决明赤芍药黑栀赤苓土贝钩钩朝服当归龙荟丸三钱，甘菊汤送下。

　　烂皮阴癣

　　（案）沈，左。肝火湿热交蒸，玉茎肾囊烂皮癣流水，左痒延及胯间，脉左细弦右濡。病逾两月，药力难以骤效者。

　　细生地黑山栀赤芍甘草梢淡竹叶丹皮连翘川柏细木通泽泻车前

　　（案）柳，左。湿热下注，肛旁肾囊烂皮猿癣，流水作痒而痛，复发湿毒，结肿而痛，势欲溃脓，生发未定也。

　　细生地赤芍药黑山栀甘草车前川黄连连翘仁淡芩木通泽泻淡竹叶风癣

　　（案）马。身半以下，湿热主之，下体风癣作痒色赤，且有滋水。绵延四载，营热风淫，病道深远，勿视速功。

　　细生地荆芥炭泽泻赤苓皮滑石归身炭牛蒡子蝉衣通草小胡麻

　　（案）孙，左。湿热下注，两胯阴癣，兼有湿毒疮，滋水作痒，易于滋蔓，最淹缠也。

　　细生地丹皮淡芩车前小川连黑栀木通泽泻生草

　　（案）盛，左。脾虚生湿，湿生热，热生风，风淫于外，四肢癣风游走巅顶，作痒异常。

　　已经廿载，四肢痹痛，手指黑斑，脉来濡数，舌苔薄白。渐成风痹延损，非旦夕所能奏效者。拟和营泄风，运湿宣络法。

　　羚羊角秦艽细生地桑枝白蒺藜归身知母赤芍花粉防己茯苓

　　（案）杜，左。疮后成风，湿热风淫，所由土旺春来，异萌渐转，势难即退。古人云治风先治血，宗此论治。

　　细生地归身淡芩白蒺藜块滑石巨胜子炒丹皮黑栀知母黄甘菊茯苓皮草梢绿豆衣侧柏炭

　　（案）李，左。肝火挟湿交蒸，毛际烂皮阴癣，流水作痒，滋蔓不已，最淹缠也。拟清泄法。

　　小川连淡芩赤苓皮车前子细生地黑栀木通泽泻生甘草癣毒

　　（案）罗，左。左腿外侧癣毒，腐溃流脓，结肿不化，按之板硬，其毒留恋。治以清托。

　　细生地生芪皮川芎赤芍当归土猿园贝母陈皮甘中黄赤苓

　　（案）张，右。营热风淫，挟湿交蒸，遍体紫癣风，肤肿作痛，易于滋蔓，最淹缠也。

　　生地赤芍炒牛蒡荆芥防风丹皮大胡麻苦参知母蝉衣天花粉木通

　　（案）张，左。右肘癣风结毒，腐溃流脓，红肿而痛，毒郁不化，虑其滋蔓。拟清化法。

　　羚羊角细生地霜桑叶丹皮赤芍连翘天花粉土贝忍冬藤生草复诊羚羊角细生地桑叶牡丹皮赤芍药连翘天花粉陈皮土贝母忍冬藤生甘草外科备用诸方真人活命饮真人活命用银花，防芷归陈草节加，贝母天花加兼乳没，穿山角刺酒煎嘉，痈疽溃散能为力，溃后无功用则差。

　　《局方》八味逍遥散逍遥散用当归芍，紫芩术草加姜薄，散郁除蒸功最奇，调经八味丹栀着。

　　归芍六君子汤归芍六君汤八味，参芩夏术草陈皮。

　　景岳托里消毒散托里消毒散人参，芎芍芪归术茯苓，白芷银花甘桔等，角针加入力偏深。

　　荆防败毒散荆防败毒散人参，羌独柴前芎桔梗，枳壳茯苓同炙草，寒加葱引表邪深。

　　疏肝导滞汤疏肝导滞楝延青，香附栀丹归芍明。

　　八珍汤八珍汤擅理阴阳，芎芍当归熟地黄，白术参苓兼炙草，何愁虚弱不康强。

　　三子养亲汤三子养亲痰火方，芥苏莱菔共煎汤。

　　龙宫阳和汤阳和桂草一钱均，熟地为君一两增，鹿角胶三白芥二，麻黄炮姜五分平。

　　景岳大补元煎大补元煎为首尊，人参熟地草萸存，杞归杜仲兼山药，气血俱伤妙可吞。

　　十全大补汤十全大补参芪芍，肉桂川芎熟地黄，归术茯苓甘草炙，枣姜为引号全方。

　　黑归脾丸即归脾汤加熟地黑归脾丸术参芪，归草茯神远志随，酸枣木香龙眼肉，更加熟地枣姜宜。

　　泻黄散泻黄甘草与防风，石膏栀子藿香充，炒香蜜酒调和服，胃热口疮并见功。

　　泻白散泻白桑皮地骨皮，生甘粳米四般宜，参芩知母皆可入! 名加减泻白散，肺炎喘嗽此方施。

　　景岳化肝煎化肝芍药青陈皮，栀泽丹皮土贝奇，怒气伤肝兼动血，胁疼胀满服之宜。

　　! 参芩知母皆可入：原本作“参苓知母芩皆可入”，据文意改。

　　景岳四阴煎四阴生地麦门冬，百合沙参芍药从，甘草茯苓也可少，清金保肺自从容。

　　丹溪大补阴丸大补阴丸知柏龟，地黄脊髓共相随。

　　独活寄生汤独活寄生艽防辛，芎归地芍桂苓匀，杜牛参草皆应用，顽痹风寒湿是因。

　　六味地黄汤闻称六味地黄丸，辛淡甘咸又苦酸，山药丹苓萸肉泽，磨为细粉蜜糖丸。

　　东垣清暑益气汤清暑益气参芪草，归陈麦味青皮炒，曲柏葛根二术芍，升麻泽泻加姜枣。

　　小柴胡汤小柴胡汤和解供，半夏人参甘草从，更用黄芩姜与枣，少阳百病此为宗。

　　洁古金铃子散金铃子散楝延尝，行气疏肝功最良。

　　犀角地黄汤犀角地黄芍药丹，血升胃热火邪干，斑黄阳毒皆堪治，或益柴芩总伐肝。

　　补中益气汤补中益气用陈皮，甘草参术升紫芪，姜枣当归同一剂，原虚不足得相宜。

　　四苓散即五苓汤去官桂四苓散行膀胱水，白术泽泻猪茯苓。

　　五皮饮五皮饮用五般皮，陈茯姜桑大腹奇，或用五茄易桑白，脾虚肤胀此方宜。

　　二妙丸二妙丸中苍术兼，欲用三妙膝须添，痹痿足疾堪多服，湿热全治病自痊。

　　五苓散五苓散治太阳腑，白术泽泻猪茯苓，膀胱化气添官桂，利便消暑烦渴清。

　　大橘皮汤大橘皮汤治湿热，五苓六一二方凑，陈皮木香槟榔入，能消水肿及泄泻。

　　泻白皮泻白桑皮地骨皮，生甘粳米四般宜，以茯知芩皆可入名加减清白散，肺炎喘嗽此方施。

　　黄连泻心汤黄连泻心合黄芩，甘草佐之火自宁。

　　龙胆泻肝汤龙胆泻肝栀芩柴，生地车前泽泻偕，木通甘草当归合，肝经湿热力能排。

　　当归龙荟丸当归龙胆四黄襄，龙胆还加木麝香，青黛黑栀姜饮下，肝经诸火尽能攘。

　　附陈亭方案六则对口疽

　　（案）某。郁火湿热，交蒸起于督脉，会于膀胱。对口疽，起经两旬余，溃腐，形势颇大，寒热，舌红脉数，纳谷困顿，毒火鸱张之际也。

　　姑先清化托毒。

　　上绵芪归身银花花粉土贝鲜首乌赤芍地丁蚤休生草白茅根二诊前进清透托毒，对口疽腐肉虽脱，而毒蕴不楚，牙龈糜碎寒热，脉细数，正邪恋之际也。慎防遗疳增变。

　　金银花归身淡芩元参知母白茅根鲜石斛赤芍地丁花粉生草鲜藿根三诊对口疽，腐脱，新肉未充，牙疳糜碎，暂定正虚!，毒恋际也，还宜慎之。

　　! 暂定：原本作“站定”，据文意改。

