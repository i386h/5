<!-- { "loadSidebar": true } -->


　　集验方 洪氏

　　卷第一

　　治伤寒时气、温疫初起方

　　治伤寒时气、温疫，头痛、壮热、脉盛，始得一、二日者方。

　　真丹砂（一两末）

　　上一味，以水一斗煮之，取一升顿服之，覆取汗，忌生冷物。（《外台》卷一）

　　卷第一

　　治疫气伤寒，三日以后不解者方

　　好豉（一升绵裹） 葱白（切一升）

　　上二味，童子小便五升，煮取二升，分再服，覆取汗，神效。（《外台》卷一）

　　卷第一

　　治伤寒中风方

　　治太阳中风，阳浮阴弱，阳浮者热自发，阴弱者汗自出，啬啬恶寒，淅淅恶风，翕翕发热，鼻鸣干呕方。

　　桂枝 芍药 生姜（各三两） 甘草（二两） 大枣（十二枚擘）

　　上五味，切姜擘枣，次切余药，以水七升，煮枣令烂，去滓，乃内诸药，水少者益之，煮令微微沸，得三升，去滓，服一升，日三，小儿以意减之。初一服便得汗出者，后服小小阔其间，如不得汗者，小小促之，今其药势相及，汗出自获，如服六物青散法。若病重者昼夜服，特须避风。若服一剂 时不解，病证不变者，当更服之，至有不肯汗出者，服二、三剂乃愈，服此药食顷，亦当饮热粥以助药力。若初得病甚，便以火发汗，火气太过，汗出不解，烦躁不得寐，因此汤加龙骨牡蛎各三两，减桂心、生姜各一两，不用芍药。若虚劳里急，腹中痛者，取前桂枝汤二升，加胶饴一升，适寒温分再服。若得大汗出者，只用桂枝二两。发汗后重发汗，亡阳谵语，其脉反和者不死。发汗已解，半日许重发烦，其脉浮数，可复发汗，宜桂枝汤方。忌海藻、生葱、菘菜等。（《外台》卷二）

　　桂枝汤方上五味，切，以水七升，煮取三升，去滓，温服一升，须臾吃稀粥一升助药力，覆取微汗，神术散，治伤寒、伤风，头痛、体疼、恶寒、无汗方。

　　苍术（二钱） 荆芥 本 干葛 麻黄 甘草（炙各一钱）

　　上锉作一贴，入姜三片、葱白二茎，水煎服。（《东医宝鉴．杂病篇》卷二）

　　卷第一

　　治伤寒汗出不解如疟方

　　服桂枝汤，大汗出后，脉洪大者，与桂枝汤如前法。若形如疟，一日再发者，汗出便解，属桂心（一两十七铢） 杏仁（十六枚去尖皮） 芍药（一两六铢） 麻黄（一十六铢去节） 生姜（上七味，切、以水五升，先煮麻黄一两沸，掠去沫，乃内诸药，煮得二升，去滓，温服一升，日再。本云：桂枝汤二分、麻黄汤一分，合为二升，分再服，今合为一方，忌海藻、菘

　　卷第一

　　治伤寒胸闷、腹满方

　　治伤寒、温病等三日以上，胸中满，陶氏云：若伤寒、温病已三、四日，胸中恶，欲令吐者，服酒胆方。

　　苦酒（半升） 猪胆（一枚）

　　上二味，和，尽服之，吐则愈，神验。支云：去毒瓦斯妙。（《外台》卷一）

　　治伤寒七、八日不解，默默烦闷，腹中有粪，谵语，大柴胡汤方。

　　柴胡 半夏（汤洗各八两） 生姜（四两） 知母 芍药 大黄 葳蕤 黄芩（各二两）甘草（一上十味，切，以水一斗，煮取三升，去滓，温服一升，日三服。忌海藻、菘菜、羊肉、饧。（《外台》卷一）

　　生地黄汤：治伤寒有热，虚羸少气，心下满，胃中有宿食，大便不利方。

　　生地黄（三斤） 大黄（四两） 大枣（二十枚擘） 甘草（一两炙） 芒硝（二合）

　　上五味，合捣令相得，蒸五升米下，熟绞取汁，分再服，忌海藻、菘菜。（《外台》卷二）

　　卷第一

　　治伤寒后呕恶不食虚羸方

　　治伤寒虚羸少气，气逆苦呕吐方。

　　石膏（一斤碎，绵裹） 竹叶（一把） 麦门冬（一升去心） 人参（二两） 半夏（一升洗） 生上七味，切，以水一斗二升，煮取六升，去滓。内粳米一升，米熟去米，饮一升，日三服。

　　治伤寒后，干呕不食，芦根饮方。

　　生芦根（切一升） 青竹茹（一升） 粳米（三合） 生姜（二两切）

　　上四味，以水七升，煮取二升，随便饮，不瘥重作。（《医心方》卷十四）

　　栀子豉汤，治吐下后，虚羸欲死方。

　　栀子（十四枚） 豉（四合绵裹）

　　上二味，以水五升，先煮栀子，取二升，内豉又煮三、四沸，去滓，分再服。（《外台》卷治伤寒吐，虚羸欲死方。

　　鸡子十四枚，以水五升，煮取二升，乃内豉四合，复煮两、三沸，去豉，分再服。（《医心方》卷十四）

　　卷第一

　　治伤寒后烦渴及口干方

　　治伤寒后，结热在内，烦渴，青葙子丸方。

　　青葙子（五两） 龙胆（三两） 黄芩（一两） 栀子仁（一两） 苦参（一两） 黄柏（二两） 栝蒌上八味，捣筛为末，蜜丸，先食服如梧子七丸，饮下日三，不知稍增，忌猪肉、冷水。

　　（《治伤寒热病，口干喜唾方。

　　干枣（二十枚擘） 乌梅（十枚碎）

　　二物合捣，蜜和，含如杏核大，咽其汁。（《医心方》卷十四）

　　卷第一

　　治伤寒后下利脓血及发斑方

　　治伤寒后，下利脓血，柏皮汤方。

　　黄柏（二两） 黄连（四两） 栀子仁（十四枚擘） 阿胶（一两炙）

　　上四味，切，以水六升，煮三味取二升，去滓，内胶令烊，温分再服。忌猪肉、冷水。

　　（《治伤寒热病十日以上，发汗不解，及吐下后诸热不除，及下利不止斑出方。

　　大青（四两） 甘草（炙二两） 阿胶（炙珠二两） 豉（一升绵裹）

　　上四味，切，以水八升，煮二味，取三升半，去滓，乃内胶令溶，分温三服，欲尽更作，当使有余，渴者当饮，但除热，止吐下，无毒，忌海藻、菘菜。（《外台》卷一）

　　治伤寒五、六日，斑出以后汤方。

　　猪胆（三合） 鸡子（一枚） 苦酒（三合）

　　上三物，合和，煎令三沸，强人尽服之，羸人煎六、七沸，分为两服，取汁出为效。（《外台》卷一）

　　卷第一

　　治伤寒鼻衄、喉痛、疮方

　　伤寒鼻衄，肺间有余热故也，热因衄自止，不止者方。

　　牡蛎（十分左顾者） 石膏（五分）

　　上二味，酒服方寸匕，先食，日三、四，凡衄亦可用。一方以浆服之。（《外台》卷二）

　　治伤寒热病，喉中痛，闭塞不通，乌扇膏方。

　　生乌扇（一斤切） 猪脂（一斤）

　　上二味，合煎，药成去滓，取如半鸡子，薄绵裹之，内口中，稍稍咽之，取瘥，忌酒，蒜等又升麻汤方升麻（三两） 通草（四两） 射干（二两） 羚羊角（三两屑） 芍药（二两） 生芦根（切一升）

　　上六味，切，以水七升，煮取二升半，去滓，分为三服，徐徐服。（《外台》卷二）

　　治伤寒兼 疮，王叔和云：其候口唇皆生疮，唾血，上唇内有疮如粟者，则心中懊 痛，如此则此虫在上，乃食五脏，若下唇内生疮，其人喜眠者，此虫在下，食下部方。

　　取鸡子一枚，扣头出白，与漆一合熟和，令调如漆，还内壳中，仰吞之。食顷或半日，或下虫，或吐虫，剧者再服乃尽，热除病愈。凡得热病，腹内热，食少，三虫行作求食，食入五脏及下部，人不能知，可服此药，不尔 虫杀人。（《外台》卷二）

　　卷第一

　　治伤寒阴阳毒方

　　阴毒者，或伤寒初病一、二日便成阴毒，或服汤药六、七日以上至十日变成阴毒，身重背强，腹中绞痛，喉咽不利，毒瓦斯攻心，心下强，短气不得息，呕逆，唇青面黑，四肢厥冷，其脉甘草（二分炙） 升麻（二分） 当归（一分） 蜀椒（一分） 鳖甲（四分）

　　凡五物， 咀，以水五升，煮取二升半，分三服，行五里复服，温覆，中毒当汗，汗则愈。若不汗，病不除，重服。（《医心方》卷十四）

　　阳毒者，或伤寒一、二日便成阳毒，或服药吐下之后变成阳毒，身重腰背痛，烦闷不安，面赤狂言，或走、或见鬼、或吐血下利，其脉浮大数，面斑斑如锦，喉咽痛，下脓血，五日可治，七日不治，宜服升麻汤方。

　　升麻（二分） 甘草（二分炙） 当归（一分） 蜀椒（一分去目） 雄黄（二分） 桂心（一分）

　　凡六物， 咀，以水五升，煮取二升半，分三服，行五里顷复服，温覆手足，中毒则汗，汗

　　卷第一

　　治伤寒手足疼痛欲脱方

　　治毒热攻手足，肿疼欲脱方。

　　浓煮虎杖根，适寒温以渍手足，入至踝上一尺。（《外台》卷二）

　　又方酒煮苦参以渍之。（《外台》卷二）

　　又方取常思草绞取汁，以渍之，一名苍耳。（《外台》卷二）

　　治热病手足肿欲脱者方。兼治天行。

　　以稻穣灰汁渍之佳。（《外台》卷二）

　　治毒热病攻手足肿，疼痛欲脱方。

　　煮马粪若羊粪汁渍之。（《外台》卷二）

　　又方猪膏和羊粪涂之，亦佳。（《外台》卷二）

　　卷第一

　　治伤寒手足热疼欲脱方

　　取羊屎煮汁以淋之，瘥止，亦治时疾阴囊及茎肿，亦可煮黄柏洗之。（《外台》卷二）

　　卷第一

　　治天行诸病方

　　治天行病，上气咳嗽，多唾粘涎，日夜不定，生姜煎方。

　　生姜（三两，去皮切如豆粒大）

　　上一味，以饧半斤和，微煎令烂，每日无问早晚，少少含，仍嚼姜滓一时咽之。（《外台》卷三）

　　治天行后，气膈，呕逆不下食，生芦根汤方。

　　灯心（一分） 生麦门冬（十二分去心） 人参（四分切） 生芦根（一大握切）

　　上四味，以水一大升，煎取八合，去滓，分温三服。（《外台》卷三）

　　治天行热病口疮，升麻汤方。

　　升麻（二两） 通草（四两） 射干（二两） 羚羊角（三两屑） 芍药（三两） 生芦根（切一升）

　　上六味，切，以水七升，煮取三升，分为三服，如人行五里更服。（《外台》卷三）

　　治天行热病，口苦，下气除热，喉中鸣，石膏蜜煎方。

　　石膏（半斤碎） 蜜（一升）

　　上二味，以水三升，煮石膏取二升，乃内蜜复煎取一升，去滓，含如枣核许，尽更含（《外台》卷三）

　　治天行病，腹胀满，大小便不通，滑石汤方。

　　滑石（十四分研） 葶苈子（一合，纸上熬令紫色捣） 大黄（二分切）

　　上三味，以水一大升，煎取四合，顿服，兼捣葱敷小腹，干即易之，效。（《外台》卷三）

