<!-- { "loadSidebar": true } -->
　　又方捣栀子水解涂之。（《医心方》卷十七）

　　又方水和芒硝涂之。（《医心方》卷十七）

　　治丹毒，单用一物舂以薄之方。

　　生蛇衔 生地黄 生蒴 叶 生慎火叶 生菘菜叶 生五叶藤 豆豉 浮萍上八物，一一别捣，别涂之。

　　大黄 黄芩 栀子 芒硝上四物，各舂水和，各涂之。（《医心方》卷十七）

　　治白丹方。

　　捣白瓷器屑，猪膏和涂之。（《外台》卷三十）

　　又方烧猪矢灰，和鸡子白涂之。（《外台》卷三十）

　　凡赤疹，热时发，冷即止，白疹天阴冷即发方。

　　白疹以水煮白矾汁拭之；又煮蒴 着少酒以浴；又以酒煮石南拭之；又以水煮鸡屎汁拭之赤疹者，由令湿折于肌中，甚即为热，热成赤疹也。得天热则剧，取冷则减，治之方。

　　取生蛇衔草捣极烂，以涂之，最验。（《外台》卷三十）

　　白疹者，由风气折于肌中之热，热与风搏，遂为白疹也。得天阴雨冷则剧出，风中亦剧，得暖晴则减，着衣身暖亦瘥，治之方。

　　水煮枳实拭之佳，又捣末熬之，青布裹熨之。（《外台》卷三十）

　　治一切疹方。

　　用煮蒴 汤和少酒涂，无不瘥。（《证类本草》卷十一）

　　卷第七

　　治疥及疠疡风方

　　治 疮方苦酒一升，温令沸，以生韭一把内中，以薄疮上，即瘥。（《外台》卷三十）

　　又方雄黄（一两） 黄芩（二两） 松脂（二两） 发灰（如弹丸大）

　　上四味，以白膏与松脂合捣，以敷疮上。（《外台》卷三十）

　　又方乱发、头垢等分，螺壳二十枚，烧，以腊月猪脂和如泥，以敷之。（《外台》卷三十）

　　又方单踯蝎花三升，以水渍之半月，去滓，汁洗疮。一方炙 以疮敷上，虫当出也。（《外台》卷三十）

　　又方桃花、盐等分，熟捣，以醋和敷之。（《外台》卷三十）

　　又方皂荚十枚，苦酒四升煮之，去滓，煎如饴，以敷疮上。（《外台》卷三十）

　　又方新瓦罐一口，安鸡屎一合，酒煎成膏涂之。（《外台》卷三十）

　　又方木白汁（一合） 苦酒（二合） 小蒜（半合） 釜月下土（一合）

　　上四味，和如泥涂之，干复涂。（《外台》卷三十）

　　治诸 疮经年，根据手拂疽，痒引日生不瘥，疮久则有疽虫，藜芦膏方。

　　藜芦（六分） 黄连（八分） 矾石（熬汁尽） 松脂 雄黄（研各八分） 苦参（六分）

　　上六味，捣，以浓绢筛之，用猪脂二升煎之，候膏成去滓，入雄黄、矾石末，搅令和调，待凝以敷之。诸疮经年，或搔之汁出不生痂，百药治不瘥，悉主之。 疥痒头疮亦效。热疮者，起疮便生白脓是也。黄烂疮者，起疮浅，但出黄汁若肥疮是也。侵淫疮者，浅疮黄汁出，兼搔之，漫延长不止是也。 疮者，喜着手足相对，痛痒折裂，春夏随瘥。（《外台》卷三治疥方。

　　捣羊蹄根，和猪脂涂上，或着少盐佳。（《外台》卷三十）

　　治疥及风瘙疮，苦痒方。

　　丹参（四两） 苦参（四两） 蛇床子（一升）

　　上三味，切，以水六升煎之，以洗疥疮，以粉粉身，日再为之，即瘥。（《外台》卷三十）

　　治疥汤方。

　　蜀椒四合，以水一斗，煮三沸，去滓，令温冼疥。（《医心方》卷十七）

　　又方大麻子一升，捣令破，煮如粥，以曲一斤着中，涂之。治马疥最良。（《医心方》卷十七）

　　治疠疡方。

　　苦酒于瓦瓯底磨硫黄，令如泥，又取附子截一头，又磨硫黄上使热，将卧先以布拭疡上数过，乃以药敷之，即愈。（《外台》卷十五）

　　又方硫黄（研） 矾石（研） 水银（别研入） 灶墨上四味，等分，捣下筛，内碗子中以葱叶中涕和研之，临卧以敷病上。（《外台》卷十五）

　　卷第七

　　治诸癞、恶疮及侵淫疮方

　　治癞方。

　　取 草一担，以水二石，煮取一石，以渍洗疮，不过三、五度瘥。（《外台》卷三十）

　　治乌癞、白癞方。

　　皮（炙） 魁蛤 蝮蛇头（炙） 木虻（四枚去翅足熬） 虻虫（去翅足熬） 蛴螬（各一枚炙） 陵鲤甲（去头足炙） 葛上亭长（七枚炙） 斑猫（去翅足七枚炙） 蜈蚣（去头足炙） 附子（各三枚炮去皮） 蜘蛛（五枚炙） 水蛭（一枚） 雷丸（三十枚） 巴豆（十五枚去皮心熬） 水银（研） 大黄 真丹 桂心 射罔（各一两） 黄连（一分） 石膏（研二两） 蜀椒（汗三分） 芒硝（一分研） 龙骨（三分） 甘遂（熬） 石（烧）

　　滑石（各一分）

　　上二十八味，捣筛，蜜和丸如胡豆，服二丸，日三，加之，以知为度。忌猪肉、冷水、生葱。此方分量多不同，为是古方传写瘥错，若临用时，即以意量之，（《外台》卷三十）

　　治白癞酿酒方。

　　苦参（二斤） 露蜂房（五两炙）

　　上二味，切，以水三斗，法曲二斤，和药渍，经三宿，绞去滓，炊黍米二斗，酿准常法作酒，候酒熟压取，先食一饮一鸡子，日三，稍稍增之，以瘥为度。（《外台》卷三十）

　　治白癞方。

　　干艾叶浓煮，以渍曲作酒如常法，饮之令醺醺。（《外台》卷三十）

　　又方大蝮蛇一枚，勿令伤，以酒渍之，大者一斗，小者五升，以 火温令酒尽，取蛇一寸许，以腊月猪膏和，敷疮，瘥。亦治鼠 诸恶疮。（《肘后方》卷五）

　　治恶疮身体面目皆烂有汁方。

　　取生鱼三寸者，并少豉合捣，令熟，以涂之，燥复涂之。（《医心方》卷十七）

　　治恶疮方。

　　楝子（一升） 地榆（五两） 桃仁（五两） 苦参（五两）

　　上四味，水一斗，煮取四升，温洗之。（《医心方》卷十七）

　　治恶疮人不能名者方。

　　取头垢、猪脂和涂疮中。（《医心方》卷十七）

　　治恶疮粉方。

　　水银 黄连 胡粉（熬令黄，各二两）

　　上三味，下筛，粉疮。疮无汁者，唾和之。（《肘后方》卷五）

　　治卒毒瓦斯攻身，或肿、或赤痛、或痒，并分散上下同匝，烦毒欲死方。

　　取生鲫鱼切之如 ，以盐和捣，遍涂疮上，干复易之，此为侵淫疮也。（《外台》卷二十九）

　　卷第七

　　治诸疮中风寒水露方

　　治因疮肿，剧者数日死，或中风寒，或中水，或中狐尿棘刺方。

　　烧穣草及牛马屎、生桑条，取得多烟者熏之，令汁出则愈。（《医心方》卷十七）

　　又方以桑灰汁温之，以渍疮大良、神验。（《外台》卷二十九）

　　卷第八

　　治瘿病方

　　瘿病者，始作与瘿核相似，其瘿病喜当颈下，当中央不偏两边也，乃不急 然，则是瘿也。中国人息气结瘿者，但垂 无核也。长安及襄阳蛮人其饮沙水喜瘿，有核瘰瘰耳，无根，浮动在皮中，其地妇人患之，肾气实，沙石性合于肾，则令肾实，故病瘿也。北方妇人饮沙水者，产乳其于难，非针不出，是以比家有不救者，良由此也。

　　小麦一升醇苦酒一升，渍小麦令释，漉出曝燥，复渍，使苦酒尽，曝麦燥捣筛，以海藻三两别捣，以和麦末令调，酒服方寸匕，日三。禁盐、生鱼、生菜、猪肉。（《外台》卷二十三）

　　又方小麦（三升）

　　上以三年米酢三升，渍麦曝干，干更浸，使酢尽，又曝干，捣筛为散，别捣昆布为散，每服取麦散二匕，昆布散一匕，旦饱食讫，清酒和服之，若不能饮酒者，以水和服亦得，服尽即瘥，多服弥善，无所禁，但不用举重及悲啼、烦恼等事。（《外台》卷二十三）

　　治瘿酒方。

　　是水雨经露出柳根（三十斤）

　　上以水一斛，煮得五斗，同米三斗酿之，酒成，先食服一升，日三。（《外台》卷二十三）

　　杨树酒，治瘤瘿方。

　　河边水所注杨树根三十斤，熟洗细锉，以水一石，煮取五斗，用米三斗，面三斤，酿之，酒成服一升。（《医心方》卷十六）

　　卷第八

　　治瘰方

　　治寒热瘰 散方。

　　白曾青（半两） 当归 防风 栝蒌根 芎 黄 狸骨（炙） 甘草（炙，各二两）

　　细辛 干姜 露蜂房（各一两，炙） 石（烧半日） 大附子（炮） 荏子（各半两） 斑蝥（去首足羽上十六味，捣下筛为散，以酒服一钱匕，日再，忌猪肉、冷水、海藻、菘菜。（《外台》卷二十三）

　　又方连翘 土瓜根 龙胆草 苦参 黄连 栝蒌 芍药 常山皮（各一两） 头骨（一枚，炙）

　　上九味，捣下筛，酒服五分匕，日三。忌猪肉、冷水。（《外台》卷二十三）

　　又方连翘（六分） 土瓜根（四分） 龙胆草（五分） 黄连（四分） 苦参（六分） 栝蒌（四分） 芍药上七味，为散，食后温酒下五分匕，日三。（《外台》卷二十三）

　　又方鲮鲤甲二十一枚，烧捣末，敷疮上，效。（《外台》卷二十三）

　　卷第八

　　治诸方

　　凡有九种 ，一曰野狼 ，始发于颈，头肿有根，起于缺盆，上转连耳本肿大，此得之因忧恚气上不得下，其根在肺，空青主之，商陆为佐；二曰鼠 ，始发于颈，无头尾，如鼷鼠核，时上时下，使人寒热脱肉，此得之由食大鼠余毒不去，其根在胃，狸骨主之，知母为佐；三曰蝼蛄 ，始发于颈项，状如蝼蛄，肿溃连生疮，其汁赤黄，得之食瓜蝼蛄余毒及果实不去核，其根在大肠，荏子主之，桔梗为佐；四曰蜂 ，始发于颈，瘰 三、四处，俱肿起，相连溃溃移，此得之多饮流水，水有蜂余毒不去，其根在脾，雄黄主之，黄芩为佐；五曰蚍蜉 ，始发于颈，初得之如伤寒，此得之因饮食中有蚍蜉毒不去，其根在肾， 石主之，防风为佐；六曰蛴螬 ，始发于颈，上下无头尾，如枣核块块，多在皮中，使人寒热心痛满，此因喜怒哭泣得之，其根在心， 石主之，白术为佐；七曰浮疽瘿，始发于颈，如两指，使人寒热欲卧，此得之因思虑忧忆，其根在胆，地胆主之，甘草为佐；八曰瘰 ，始发于颈，有根，初苦痛，瘰 觉之使人寒热，得之新沐头湿结发，汗流入于颈所致，其根在肾，雌黄主之，芍药为佐；九曰转脉 ，始发于颈，如大豆浮在脉中，濯濯脉转，苦惊惕，身如振寒热，始得之时，惊卧失枕，其根在小肠，斑蝥主之，白芷为佐。

　　治 九种方：空青（研，炼之） 商陆根 狸骨（炙） 知母 荏子 桔梗 雄黄 黄芩 石（烧）

