<!-- { "loadSidebar": true } -->
　　急觅鼠矢，无问多少，烧捣末，以猪膏和，涂封痛处，急裹之。仍取好大黄如鸡子大，以乱发裹上，如鸭子大，以人所裁白越布衫领巾间余布以裹发外，乃令火烧，烟断捣末，屑薄，以酒服，日再三。无越布，余布可强用，常当预备此物为要。（《外台》卷二十九）

　　治从高堕下，若为重物所顿笮得瘀血方。

　　豆豉三升，沸汤二升渍之，食顷，绞去滓，内蒲黄三合，搅调，顿服之，不过三、四服，神良。（《外台》卷二十九）

　　打伤肿痛，无名异为末，酒服，赶下四肢之末，血皆散矣。（《本草纲目》卷九）

　　卷第九

　　治刀箭金疮方

　　毒箭有三种，交、广夷州用焦铜作箭镞，岭北诸处以蛇毒螫物汁着筒中渍箭镞，此二种才伤若中之，便饮屎汁并以敷之亦可治，惟此最妙。又一种用射罔以涂箭镞，人中之亦困，若着实处不死，近腹亦宜急治之。今葛氏方是射罔者耳。（《证类本草》卷十五）

　　治卒被毒箭方。

　　但多食生葛根自愈，或捣生葛绞取汁饮之，干者，煮饮之。（《外台》卷二十九）

　　治被毒箭伤方。

　　雄黄末敷之愈。（《外台》卷二十九）

　　治毒箭方。

　　以盐满疮中，灸盐上三十壮。（《外台》卷二十九）

　　又方煮芦根汁，饮一、二升。（《外台》卷二十九）

　　治刀箭疮，有血不止方。

　　以小儿矢涂封之，三日即瘥，并不伤人。（《外台》卷二十九）

　　治兵创，医不能治方。

　　剥桑白皮，去上黑者，以裹之，桑白汁入创，冬月用桑根皮汁。（《医心方》卷十八）

　　治箭金在喉咽胸背膈中，及在诸处不出方。

　　取妇人月经衣已污者，烧末，酒服方寸匕，日三、立出。（《医心方》卷十八）

　　金创肠胃脱出，欲令入法。

　　取人粪干末，以粉肠上即入。（《医心方》卷十八）

　　卷第九

　　治汤煎火烧及灸疮方

　　凡被火烧者，初慎勿以冷水冷物并井下泥，火疮得冷，即热气更深转入至骨，烂坏人筋挛缩者，良由此也。（《外台》卷二十九）

　　治卒被火烧，苦剧闷绝不识人方。

　　取新热小便饮一升，及冷水和蜜饮之，口噤不开者，可拗开灌之，其闷瘥，然后治外乃善。（《外台》卷二十九）

　　治火烂疮膏方。

　　柏白皮 生地黄（研各四两） 苦竹叶 甘草（各四两）

　　上四味，切，以猪脂一斤煎，三上三下药成滤去滓，以摩疮上，日再摩。

　　被汤火热膏所烧，不问大小、栀子膏方。

　　栀子（三十枚） 白蔹 黄芩（各五两）

　　上三味，切，以水五升，麻油一升煎，令水气竭，去滓冷之，以淋疮令溜去火热毒，肌乃得完也。作二日，任用膏涂汤散治之。（《外台》卷二十九）

　　治为沸汤煎膏所烧，火烂疮方。

　　丹参细切，以羊脂煎成膏，敷疮上。（《外台》卷二十九）

　　治汤火烧疮方。

　　熟鸡子一十个，取黄炒取油，入十文腻粉，搅匀，用鸡翎扫疮上，永除瘢痕。（《证类本草治汤火烧灼疮方。

　　单敷湿屎，立痛止，常日用良。（《证类本草》卷十七）

　　治汤火伤神妙方。

　　蛤蜊壳灰，火烧，研为末，油调涂之。（《证类本草》卷二十二）

　　治灸疮、痛肿急方。

　　捣灶中黄土末之，以水和煮令热，以渍之。（《外台》卷二十九）

　　治灸疮薤白膏，生肌肉止痛方。

　　薤白 当归（各二两） 白芷（一两） 羊髓（一斤）

　　上四味， 咀，以羊髓煎，白芷色黄药成，去滓，以敷疮上，日二。（《外台》卷二十九）

　　卷第九

　　治漆疮方

　　治卒得漆疮方。

　　煮柳叶汤，适寒温洗之，柳皮尤妙。（《外台》卷二十九）

　　又方浓煮鼠查茎叶洗之，亦可捣取汁以涂之。（《外台》卷二十九）

　　又方贯众捣末以涂之良，干以油和涂之。（《外台》卷二十九）

　　又方宜啖肥肉。（《外台》卷二十九）

　　治漆疮洗汤方。

　　莲叶燥者一斤，以水一斗，煮得五升，洗漆上，日二。（《医心方》卷十七）

　　又方取猪膏涂之。（《医心方》卷十七）

　　卷第九

　　治竹木刺不出方

　　治竹木刺不出方。

　　鹿角烧灰末，以水和涂之，立出。久者不过一夕。（《外台》卷二十九）

　　治竹木刺不出方。

　　取羊粪燥者烧灰，和脂涂之。刺若未出，重敷之。（《外台》卷二十九）

　　治诸竹木刺在肉中不出方。

　　捣白梅水和涂上，立出。（《医心方》卷十八又方王不留行末服之，并敷上，即出。（《外台》卷二十九）

　　治刺藏在肉中不出方。

　　用牛膝根茎合捣以敷之，即出。纵疮合，其刺犹自出。（《外台》卷二十九）

　　治狐刺方。

　　热鱼汁灌疮中。（《外台》卷二十九）

　　卷第九

　　治熊虎伤人疮方

　　治熊虎爪牙所伤毒痛方。

　　烧青布以熏疮口，毒即出。仍煮葛根汁令浓，以洗疮，日十度。并捣葛根为散，煮葛汁以服方寸匕，日五，甚者夜二。（《外台》卷四十）

　　又方嚼粟涂之。（《外台》卷四十）

　　又方煮生铁令有味，以洗疮。（《外台》卷四十）

　　治熊虎伤人疮方。

　　取蒴 一大把，锉碎，以水一升渍，须臾，取汁饮之，余泞以敷疮上。（《外台》卷四十）

　　入山辟虎法。

　　烧牛角、羊角，虎不敢近人。（《外台》卷四十）

　　卷第九

　　治众蛇螫人方

　　蛇螫人，疮已合，而余毒在肉中，淫淫痛痒方。

　　取大、小蒜各一升，合捣，以热汤淋取汁，灌疮中。（《外台》卷四十）

　　治众蛇螫人方。

　　取紫苋菜捣，饮汁一升，滓以少水和涂疮上。又捣冬瓜根以敷之。（《外台》卷四十）

　　又方取常思叶捣取汁，饮一升，以滓敷疮上。又以鬼目叶薄之，止痛。（《外台》卷四十）

　　治众蛇螫方。

　　嚼干姜薄疮上，不过三、四瘥。（《外台》卷四十）

　　又方煮吴茱萸汤以渍疮上，立瘥。（《外台》卷四十）

　　又方捣大蒜涂之，以少盐、豉合捣尤佳。（《外台》卷四十）

　　治毒蛇螫人方。

　　牛耳垢敷之佳。（《证类本草》卷十七）

　　治蝮蛇螫人方。

　　令妇人溺所螫上。（《医心方》卷十八）

　　又方令妇人坐上。（《医心方》卷十八）

　　治蛇虺诸毒螫方。

　　火消蜡以着疮中。（《医心方》卷十八）

　　治蛇骨刺人毒痛方。

　　以铁精如大豆者，以管吹疮内。（《肘后方》卷七）

　　治蛇绕人不解方。

　　以热汤淋之，即解。若无汤者，令人就溺之亦解。（《医心方》卷十八）

　　入山草辟众蛇方。

　　干姜 生麝香 雄黄上三味，等分，捣，以小绛囊盛，男左女右带佩，则蛇逆者辟。人为蛇所中，便以治之，如无麝香，以射罔和带之，治诸毒良。（《外台》卷四十）

　　仙人入山草法。

　　辟蛇之药虽多，唯以武都雄黄为上，带一块，古称五两于肘间，则诸蛇毒物莫之敢犯，他人中者，便摩以治之。又带五蛄黄丸良，以丸有蜈蚣故也。人入山伐船，有大赤足蜈蚣置管，然皆须受而后行。不尔，到山东口住立，存五蛇，一头乃闭气以物屈刺之，因左回两步，思作蜈蚣数千以衣身，便行无所畏也。（《外台》卷四十）

　　卷第九

　　治蝎螫人方

　　治蝎虫螫人方。

　　余身经遭此毒，手指痛苦不可忍，诸法治皆无效，有人见令以冷水渍指，亦渍手，即不痛。水微暖便痛，即以冷水渍，小暖即易之。余处冷水浸故布以拓之，此实大验。（《外台》卷又方蝎有雄雌，雄者止痛在一处，雌者痛牵诸处。若是雄者，用井底泥敷之，温则易。雌者用当屋及沟下泥涂之。若不值天雨，可用新汲水从屋上淋下，于下取泥敷之。（《外台》卷四十）

　　又方画地作十字，取上土，水服五分匕。（《外台》卷四十）

　　卷第九

　　治蠼尿疮方

　　治蠼 尿疮方。

　　烧鹿角捣末，以苦酒和敷之。已有汁者，烧道边弊蒲席灰以敷之。（《外台》卷四十）

　　又方槐白皮（半斤，切） 苦酒（二升）

　　上二味，渍半日，刮去疮处以洗，日五、六遍，末赤小豆和苦酒敷之，燥即易之。小儿以水和敷之，甚良。（《外台》卷四十）

　　又方嚼大麦以敷之，日三。（《外台》卷四十）

　　又方以猪脂、燕巢中土，苦酒和以敷之。（《医心方》卷十七）

　　卷第九

　　治狂犬咬人方

　　治凡犬咬人方。

　　以苦酒和灰涂之，良。（《外台》卷四十）

　　又方以火炙腊灌创中。（《医心方》卷十八）

　　又方取灶中热灰粉创中，裹敷立愈。（《医心方》卷十八）

　　以头垢少少内疮中，以热牛屎涂之佳。（《肘后方》卷七）

　　治 犬咬人方。

　　先嗍却恶血，灸疮中十壮，明日以去，日灸一壮，满百乃止。忌酒。（《肘后方》卷七）

　　又方刮虎牙若虎骨，服一匕。已发如 犬者，服此药即瘥。（《肘后方》卷七）

　　又方头发、 皮。

　　上二物，烧末，等分，水和饮一杯。若或已目赤口噤者，折齿下之。（《肘后方》卷七）

　　众治不瘥，毒攻人烦乱， 已作犬声者方。

　　髑髅骨烧灰末，以东流水和服方寸匕，以活止。

　　凡狂犬咋人，七日辄应一发，过三七日不发则免也。要过百日，乃为大免。每至七日，辄当捣薤汁饮二、三升。又当终身禁食犬肉蚕蛹，若食此，发则不可救之。疮未瘥之间，亦忌食生鱼，诸肥腻肉及诸冷食，但于饭下蒸生鱼，及就腻器中食便发，不宜饮酒，能过一年乃佳。若重发者治之方。

　　生食蟾蜍脍绝良。亦可烧炙食之。不必令其人知，初得啮便为此，则不发。（《外台》卷四

　　卷第九

　　治马咋踏及诸马物伤人方

　　治马咋及踏人，作疮有毒，肿热疼痛方。

　　割鸡冠血点所啮疮中，日三。若父马用雌鸡，母马用雄鸡。（《外台》卷四十）

　　又方取妇人月经敷之，最良。（《外台》卷四十）

　　又方取马鞭稍三尺，鼠屎二七枚，烧末，以猪膏和涂之，立愈。（《外台》卷四十）

　　治剥死马，马骨伤人手，毒攻欲死方。

　　取死马腹中屎以涂之，即瘥。（《外台》卷四十）

