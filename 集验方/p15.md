<!-- { "loadSidebar": true } -->
　　妊娠九月，若卒下痢，腹满悬急，胎上冲心，腰背痛，不可转侧，短气，半夏汤方。

　　半夏（洗） 麦门冬（去心各五合） 干姜（一两） 当归 吴茱萸 阿胶（炙各三两）

　　大枣（十上七味，切，以水九升，煮取三升，去滓，内白蜜八合，微火上温，分四服，痢即止。

　　忌血物、饧等。

　　若曾伤九月胎者，当预服猪肾汤方。

　　猪肾（一具） 茯苓 桑寄生 干姜 干地黄 芎 （各三两） 白术（四两） 麦门冬（一升去上十味，切，以水一斗，煮肾令熟，去肾内诸药，煎取三升半，分四服，日三夜一，十日更一剂。忌猪肉、冷冰、芜荑、桃李、雀肉、酢物等。（《外台》卷三十三）

　　妊娠十月，五脏俱备，六腑齐通，纳天地气于丹田，故使关节人神皆备，但俟时而生.（《外台》卷三十三）

　　变女为男法。

　　取弓弦一枚，绛囊盛，带妇左臂。（《医心方》卷二十四）

　　卷第十

　　治妊娠胎动及胎不长方

　　治妊娠胎动不安，腹痛，葱白汤方。

　　葱白（切一升） 阿胶（炙） 当归 续断 芎 （各三两） 银（随多少）

　　上六味，切，以水一斗，先煮银，取七升去银，内余药煎，取二升半，内胶令烊，分三服，不瘥更作。（《外台》卷三十三）

　　治任身胎动，昼夜叫呼，口噤唇寒，及下利不息方。

　　已治艾叶一 ，以好酒五升，煮取四升，去滓，更煎取一升一服，口闭者开口灌之，药下即安。（《医心方》卷二十二）

　　治妊娠二、三月，上至八、九月，胎动不安，腹痛已有所见方。

　　艾叶 阿胶（炙） 芎 当归（各三两） 甘草（一两炙）

　　上五味，切，以水八升，煮取三升，去滓，内胶令烊，分三服，日三。（《外台》卷三十三）

　　妊娠六、七月，胎不安常处，旋复花汤方。

　　旋复花（一两） 浓朴（炙） 白术 枳实（炙） 黄芩 茯苓（各三两） 半夏（洗十遍） 芍药上九味，切，以水一斗，煮取二升半，先食，分五服，日三夜二。忌羊肉、饧、醋、桃李、雀肉等。（《外台》卷三十三）

　　治妊娠动胎去血，腰腹痛方。

　　芎 阿胶 当归 青竹茹（各三两）

　　上四味，切，以水一斗半，煮银二斤，取六升，去银内药煎，取二升半，分三服，日再夜一，不瘥更作一剂。（《卷三十三》）

　　治妊娠二、三月，上至七、八月，顿仆失踞，胎动不安，伤损腰腹，痛欲死，若有所见，及当归 芎 甘草（炙） 阿胶（炙） 芍药（各二两） 艾叶（三两） 干地黄（四两）

　　上七味，切，以水五升，好酒三升，合煮，取三升，去滓内胶，更上火令胶烊，分三服，日三，不瘥更作，忌海藻、菘菜、芜荑。（《外台》卷三十三）

　　治妇人怀孕，数伤胎方。

　　鲤鱼（二斤） 粳米（一升）

　　上二味，如法作 ，少着盐，勿着葱、豉、醋，食之甚良。一月中顿三过作效，安稳无忌。（《外台》卷三十三）

　　治卒腹疼安胎方。

　　乌鸡肝（一具） 切过，酒五合，服令尽，肝勿令入水中（《证类本草》卷十九）

　　治妇人怀胎不长方。

　　鲤鱼长一尺者，水渍没，内盐如枣，煮令熟，取汁稍稍饮之，当胎所腹上当汗如鼻状。

　　虽有所见，胎虽不安者，十余日辄一作此，令胎长大，甚平安。（《外台》卷三十三）

　　卷第十

　　治妊娠恶阻及子烦方

　　治妇人妊娠，恶阻呕吐，不下食汤方。

　　青竹茹 橘皮（各五两） 生姜 茯苓（各四两） 半夏（五两汤洗）

　　上五味，切，以水六升，煮取二升半，分三服，不瘥频作。忌羊肉、饧、酢物等。（《外台治妊娠呕吐，不下食，橘皮汤方。

　　橘皮 竹茹 人参 白术（各三两） 生姜（四两） 浓朴（炙二两）

　　上六味，切，以水七升，煮取二升半，分三服，不瘥重作。忌桃李、雀肉等。（《外台》卷三十三）

　　任身恒苦烦闷者，此子烦也，治之方。

　　时时服竹沥，随多少良。（《医心方》卷二十二）

　　卷第十

　　治妊娠水肿、腹痛、下痢方

　　治妇人妊娠，手脚皆水肿挛急方。

　　赤豆（五升） 商陆根（一斤切） 一方加泽漆一斤。

　　上三味，以水三斗，煮取一斗，常稍稍饮之，尽更作。（《外台》卷三十三）

　　又方小豆五升，好豉三升，以水一斗，煮取三升，分二服。（《医心方》卷二十二）

　　治妊娠体肿，有水气，心腹急满汤方。

　　茯苓 白术（各四两） 旋复花（二两） 杏仁（去皮尖） 黄芩（各三两）

　　上五味，切，以水七升，煮取二升半，分二服饮之。忌桃李、雀肉、酢物等。（《外台》卷三十三）

　　治妊娠腹大，胎间有水气，生鱼汤方。

　　生鲤鱼（二斤） 生姜（五两） 白术（三两） 芍药 当归（各三两） 茯苓（四两）

　　上六味，切，以水一斗二升，煮鱼熟，澄清，取八升，内药取三升，分三服。忌桃李、雀肉、酢物等。（《外台》卷三十三）

　　治孕妇腹疼方。

　　赤小豆，东向户中，吞二七枚良。（《医心方》卷二十二）

　　治妊娠注下，利不止，或水，或脓血方。

　　熟艾（二两） 石榴皮 阿胶（炙各三两）

　　以水四升，煮取一升半，分三服。（《医心方》卷二十二）

　　卷第十

　　治妊娠伤寒及疟疾方

　　治妊娠伤寒，头痛壮热，肢节烦疼方。

　　前胡 知母（各三两） 石膏（五两） 大青 黄芩 栀子（各一两） 葱白（切一升）

　　上七味，切，以水七升，煮取二升三合，绞去滓，分三服，服别相去如人行七、八里，再服不利，忌热面、羊肉。（《外台》卷三十三）

　　治妊娠患疟汤方。

　　常山（二两） 甘草（一两炙） 黄芩（三两） 乌梅（十四枚擘） 石膏（八两）

　　上五味，切，以水一升半，合渍药一宿，煮三、四沸，去滓，初服六合，次服四合，后服两合，凡三服。忌海藻、菘菜、生葱。（《外台》卷三十三）

　　又方常山 竹叶（各三两） 石膏（八两碎） 糯米（一百粒）

　　上四味，切，以水六升，煮取二升半，去滓分三服。第一服未发前一食久服之，第二服取临欲发，余一服用涂头额及胸前五心，药滓置头边，当日勿进水及进食，发过后乃进饮粥。

　　忌

　　卷第十

　　治妊娠漏胞及胎堕下血方

　　妊娠血下不止，名曰漏胞，血尽子死方。

　　鸡子十四枚取黄，以好酒二升煮，使如饧，一服之。（《外台》卷三十三）

　　又方生地黄汁一升，酒四合，合煮三、四沸，顿服之，不止频服。（《外台》卷三十三）

　　又方干地黄捣末，以三指撮，酒服，不过再三服。（《医心方》卷二十二）

　　又方生地黄半斤， 咀，以清酒二升煮三沸，绞去滓，服之无时，能多服佳。又加黄雌鸡一头，治妊娠漏胞方。

　　干地黄（四两） 干姜（二两）

　　上二味，捣筛，酒服方寸匕，日再服。（《外台》卷三十三）

　　治妊娠胎堕下血不止方。

　　丹参（十二两）

　　上一味，切，以酒五升，煮取三升，分三服。（《外台》卷三十三）

　　卷第十

　　产难死生候及治产难方

　　产难死生候：若母面赤舌青者，儿死母活。唇口青，口两边沫出者，子母俱死。面赤舌青沫出者，母死儿活。（《医心方》卷二十三）

　　治产难方。

　　令夫从外含水，着妇口中二七过，立出。（《医心方》卷二十三）

　　治难产，二、三日不出方。

　　槐子十四枚，蒲黄一合，内酒中温服，须臾不生，更服之。（《外台》卷三十三）

　　又方吞生鸡子黄三枚，并少苦酒。（《外台》卷三十三）

　　治产难日久气乏方。

　　用赤小豆一升，以水九升，煮取汁，入炙过黄明胶一两，同煎少时，一服五合，不过三、四服，即产。（《本草纲目》卷二十四）

　　若日月未至而欲产者方。

　　末知母，蜜和兔屎大，服一丸，痛不止，更一丸。（《外台》卷三十三）

　　又方取夫衣带五寸烧作灰，酒服立下。（《外台》卷三十三）

　　治产难，或半生，或胎不下，或子死腹中，或着脊及在草数日不产，血气上荡心，女面无色，气欲绝方。

　　煎成猪膏（一升） 白蜜（一升） 淳酒（二升）

　　上三味，合煎，取三升，分五服，极验。（《医心方》卷二十三）

　　卷第十

　　治横产方

　　治横生方。

　　取梁上尘三指撮，酒服之。（《外台》卷三十三）

　　又方菟丝子，酒若米汁服方寸匕，即出。（《医心方》卷二十三）

　　又方车前子服之如上法。（《医心方》卷二十三）

　　治横产及侧或手足先出方。

　　可持粗针刺儿手足，入二分许，儿得痛，惊转即缩，自当回顺。（《外台》卷三十三）

　　卷第十

　　治逆产方

　　治逆产方。

　　烧钱令赤，内酒中饮之。（《外台》卷三十三）

　　又方夫阴毛二七枚烧，以猪膏和丸如大豆，吞，儿手持丸出，神验。（《外台》卷三十三）

　　又方生不出，手足先见，烧蛇脱皮末，服刀圭，亦云三指撮，面向东酒服，即顺。（《外台》卷又方弹丸二枚，捣末三指撮，温酒服。（《外台》卷三十三）

　　又方以手中指取釜底黑煤，交画儿足下，顺出。（《外台》卷三十三）

　　又方取车肚中膏，画腋下及掌心。（《外台卷三十三》）

　　又方朱书左足下作千字，右足下作黑字。（《外台》卷三十三）

　　又方真丹刀圭涂儿腋下。（《外台》卷三十三）

　　逆生、横生不出，手足先见方。

　　其父名书儿足下，即顺。（《医心方》卷二十三）

　　又方以盐涂儿足底，又可急搔爪之。（《医心方》卷二十三）

　　卷第十

　　治胎死欲令出方

　　治子死腹中方。

　　真珠二两，酒服尽，立出。（《外台》卷三十三）

　　又方取灶下黄土三指撮，酒服之立出。当着儿头上。（《外台》卷三十三）

　　治胎死在腹方。

　　取三家鸡卵各一枚，三家盐各一撮，三家水各一升，合煮，令产妇面东饮之，立出。（《外台》卷三十三）

　　又方取瞿麦一斤，以水八升，煮取二升，分再服，不出更服。（《外台》卷三十三）

