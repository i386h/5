<!-- { "loadSidebar": true } -->
　　又方取葵茎烧灰捣散，服方寸匕，日三即愈。（《外台》卷三十四）

　　治妒乳生疮方。

　　蜂房 猪甲中土 车辙中土等分上三味，末，苦酒和涂之，良。（《外台》卷三十四）

　　治妇人女子乳头生小热疮，搔之黄汁出，侵淫为长，百治不瘥者，动经年月，名为妒乳病。妇人饮儿者，乳皆欲断，世论苟抄乳是也。宜以赤龙皮汤及天麻汤洗之，敷二物飞鸟膏及飞鸟散佳，始作者可敷以黄芩漏芦散及黄连胡粉散并佳，方如下：赤龙皮汤方槲皮切三升，以水一斗，煮取五升，夏冷用之，秋冬温之，分以洗乳，亦洗诸深败烂久疮，天麻草汤方天麻草切五升，以水一斗半，煎取一斗，随寒温分洗乳，以杀痒也。此草叶如麻叶，冬生夏着花，赤如鼠尾花，亦以洗侵淫黄烂热疮、痒疽湿阴蚀疮，小儿头疮，洗毕敷膏散。（《外台》卷三十四）

　　飞鸟膏散方用烧朱砂作水银上黑烟（一名细粉者三两） 矾石（三两烧粉）

　　上二味，以绢筛了，以甲煎和之令如脂，以敷乳疮，日三。作散者不须和，有汁自着可用散，亦敷诸热疮、黄烂侵淫疮、蜜疮、丈夫阴蚀痒湿、诸小儿头疮疳蚀、口边肥疮、蜗疮等，并以此敷之。（《外台》卷三十四）

　　黄连胡粉膏散方黄连（二两） 胡粉（十分） 水银（一两同研令消散）

　　上三味，捣黄连为末，三物相和，合皮裹熟 之自和合也。纵不成一家，且得水银细散入粉中也。以敷乳疮，诸湿痒黄烂肥疮，若着甲煎为膏。（《外台》卷三十四）

　　治妒乳方。

　　黄芩 白蔹 夕药上三物，分等，下筛，以浆服一钱五匕日五服。（《医心方》卷二十一）

　　又方左乳结者去右乳汁，右乳结者可去左乳汁。（《医心方》卷二十一）

　　又方捣生地黄薄之，热则易。（《医心方》卷二十一）

　　卷第十一

　　治妇人乳痈方

　　治乳痈方。

　　大黄（二两） 莽草（二分） 伏龙肝（十二分） 干姜（二分）

　　上四味，捣末，以酢和涂乳上，即效止。一方生姜极验，可用也。（《外台》卷三十四）

　　又方取鹿角下筛散，以猪颔下清汁服方寸匕，不过再服，亦以醋浆服之良。（《外台》卷三十四）

　　治乳痈，四物胶薄贴方。

　　胶（炙） 大黄 莽草 细辛上各等分，捣末，以鸡子白和涂纸上，贴肿，频易，昼夜贴之，割纸穿如钱大，出肿头。

　　（《外台》卷三十四）

　　治乳痈，三物桂心贴方。

　　桂心（三分） 乌头（二分） 甘草（二分）

　　上捣散，以苦酒和，涂肿上，以小纸覆濡其上，将乳居其中，以干布置乳下，须臾布当濡，有脓水也佳。（《外台》卷三十四）

　　乳痈二、三百日，众治不瘥，但坚紫色方。

　　柳根削上皮，捣熬令温，盛囊熨乳上，一宿则愈。（《医心方》卷二十一）

　　治乳痈方。

　　大黄 鼠粪（湿者） 黄连（各一分）

　　上二物，为末，鼠矢更捣，以黍米粥清和，敷乳四边，痛即止愈。无黍米用粳米并得。

　　（《肘后方》卷五）

　　又方牛、马矢敷，并佳，此并消去。（《肘后方》卷五）

　　治妇女乳痈妒肿方。

　　取研米槌煮令沸，絮中覆乳，以熨上，当用二枚，牙熨之，数十回止。（《肘后方》卷五）

　　卷第十一

　　治妇人伤于丈夫及交接出血方

　　治女人伤于丈夫，四体沉重，嘘吸头痛方。

　　生地黄（八两） 芍药（五两） 香豉（一升） 葱白（切一升） 生姜（四两） 甘草（二两炙）

　　上六味，切，以水七升，煮取二升半，分三服，不得重作，慎房事。（《外台》卷三十四）

　　治童女始交接阳道违理，及他物所伤犯，血出流离不止方。

　　取釜底墨，断葫芦以涂之。（《外台》卷三十四）

　　又方烧发并青布，末为粉，涂之。（《外台》卷三十四）

　　又方以麻油涂之。（《医心方》卷二十八）

　　又方割鸡冠取血涂之。（《外台》卷三十四）

　　卷第十一

　　治小儿夜啼、盗汗方

　　治小儿夜啼方。

　　取空井中草悬户上，勿令母知。（《医心方》卷二十五）

　　治小儿盗汗方。

　　麻黄根三分，故扇烧作屑一分，治，合乳汁饮三分匕，大人方寸匕，日三。（《医心方》卷二十五）

　　卷第十一

　　治小儿惊风、疳气及疟疾方

　　治急惊风，灵神膏方。

　　赤茯神 朱砂（各一两） 麦门冬（五钱） 麝香（二钱半）

　　上为末，蜜和作小饼子，每一饼临睡以薄荷汤下，神效。一老医乃三世小儿科家传，只有四、五药愈病无数。如小儿惊搐多是热证，不宜便用惊风药，只以导赤散加防风、竹叶同煎，用二、三帖，导去心惊邪热，其搐便止，次服灵神膏。（《东医宝鉴·杂病篇》卷十一）

　　治小儿疳气不可治，神效丹。

　　绿矾用 ，通赤取出，用酽醋淬过，复 ，如此三度，细研，用枣肉和丸，如绿豆大，温水下，日进两三服。（《证类本草》卷三）

　　治小儿疟病方。

　　桃叶二七枚，按心上，艾灸叶上十四壮。（《医心方》卷二十五）

　　卷第十一

　　治小儿癣及恶疮方

　　治小儿癣方。

　　以蛇床子末，以白膏和敷之。（《外台》卷三十六）

　　又方以水银合胡粉敷之。（《医心方》卷二十五）

　　卷第十一

　　治小儿恶疮久不瘥方

　　浣其父 取汁，以浴儿，勿令儿及父知，大良。（《医心方》卷二十五）

　　卷第十一

　　治小儿头面疮及耳疮方

　　治小儿头疮、月蚀、口边肥疮、蜗疮悉瘥，黄连胡粉膏散方。

　　黄连（二两） 胡粉 水银（研入各一两）

　　上三味，捣为散，相和水银研令相得，以敷疮上，纵黄汁引成疮，亦以粉之，即瘥。一方有白矾一两烧，蛇床子一两末，入用亦甚妙，至耳边到项上并用。（《外台》卷三十六）

　　治小儿面疮方。

　　丹茱萸叶，以东流水煮，以浴良。（《医心方》卷二十五）

　　治小儿耳疮方。

　　烧马骨灰粉敷之。（《外台》卷三十六）

　　又方敷鸡屎白佳。（《外台》卷三十六）

　　治小儿 耳方。

　　桃核中仁，熟治末，热或以裹塞耳，常用良。（《医心方》卷二十五）

　　卷第十二

　　治眼病方

　　治目赤痛方。

　　甘竹叶（二七片） 乌梅（四两碎） 大钱（三文）

　　上三味，以水二升，洗渍药半日，早向东灶煮之三沸，三上三下，取二合，卧以注目 。

　　（《外台》卷二十一）

　　治目赤痛，洗眼方。

　　蕤核仁（二十枚，碎） 苦竹叶（一把） 细辛（半两）

　　上三味，以水三升，煮取半升，以洗眼，日三、五度，甚妙。（《外台》卷二十一）

　　治目痛三十年方。

　　取虫螺一枚，以水洗之，内燥杯中，使螺口开，以黄连一枚，内螺口中，螺饮黄连，黄连苦，螺吐汁，以绵注 中。（《医心方》卷五）

　　治目卒痒且痛方。

　　削干姜令圆滑，内 中，有汁，拭姜复内之，味尽易之。（《外台》卷二十一）

　　治目中肿痛方。

　　捣枸杞汁洗之，日六、七度。（《外台》卷二十一）

　　治目中风肿，弄眼方。

　　矾石（二钱，熬末）

　　上一味，以枣膏和如弹丸，以磨目上下，食顷止，日三。（《外台》卷二十一）

　　补肝芜菁子散，常服明目方。

　　芜菁子一升，水三升，煮令熟，曝干末，下筛，以井花水和服方寸匕，日三。稍加至三匕。（《医心方》卷五）

　　治目不明若泪出方。

　　用乌鸡胆，临眠敷之良。（《医心方》卷五）

　　又方摘小酸模茎，汁注四 ，数为之。（《医心方》卷五）

　　明目，令发不落方。

　　十月上巳日，取槐子内新罂中，封口三十日，洗去皮。初服一枚，再服二枚，至十日服十枚，满十日却从一起。（《外台》卷二十一）

　　治目中风寒，泪出， 赤痒，乳汁煎方。

　　黄连（三分） 蕤仁（二分） 干姜（四分）

　　上三味，捣筛，以乳汁一升，渍药一宿，明旦于微火上煎得三合，绵绞去滓，取如米，内中。（《外台》卷二十一）

　　治毒病后，目赤痛有翳方。

　　冷水渍青布，以掩目。（《医心方》卷十四）

　　又若生翳者。

　　烧豉二七枚，末，内管中以吹之。（《医心方》卷十四）

　　治白翳覆瞳子黑精，龙骨散方。

　　龙骨（一分） 贝齿（三枚烧） 矾石（一分烧）

　　凡三物，治下筛，着 头，日二。（《医心方》卷五）

　　治眼暗，热病后失明方。

　　以羊胆敷，旦暮各一。（《外台》卷二十一）

　　治热病后，百日食五辛者，必目暗方。

　　鲫鱼作 熏之。（《证类本草》卷二十）

　　治雀目如神，黄蜡不以多少，器内熔成汁，取出入蛤粉相和，得所成球，每用以刀子切下二钱，以猪肝二两批开，掺药在内，麻绳扎定，水一碗，同入铫子内煮熟，取出乘热熏眼，至治风眼烂 者方。

　　竹叶（四分） 柏白皮（六分） 黄连（四分）

　　上三味，切，以水二升，煎取五合，稍稍滴两 ，日三度，忌猪肉。（《外台》卷二十一）

　　治目中眯方。

　　旦起封户门，再拜已言：户门狭小，不足宿客，便愈。（《医心方》卷五）

　　卷第十二

　　治耳病方

　　治耳聋方。

　　杏仁（去皮尖熬） 葶苈子（熬） 盐末（各等分）

　　上三味，捣研，以少许猪脂和合煎，以绵裹塞耳。（《外台》卷二十二）

　　又方附子（炮） 瓜子 杏仁（去皮熬各等分）

　　上三味，捣，以绵裹，塞耳中。（《外台》卷二十二）

　　又方巴豆十四枚，捣。鹅脂半两，火熔，内巴豆和，取如小豆，绵裹内耳中，瘥，日一易。

　　瘥三治 耳出脓水散方。

　　矾石（三两） 乌贼鱼骨（一两） 黄连（一两） 龙骨（一两）

　　上四味，捣末，以枣核许绵裹，塞耳中，日再。（《外台》卷二十二）

　　治耳痛有汁出方。

　　熬杏仁令赤黑，捣如膏，以绵裹塞耳，日三易，三日即愈。（《肘后方》卷六）

　　治蜈蚣入耳方。

　　炙猪肉掩耳，即出。（《外台》卷二十二）

　　卷第十二

　　治鼻病方

　　治鼻中息肉，通草散方。

