<!-- { "loadSidebar": true } -->
　　通草（半两） 矾石（一两熬） 真朱（一铢） 细辛（三分）

　　凡四物，合冶下筛，展绵如枣核，取药如小豆，着绵头，内鼻中，日再。（《医心方》卷五）

　　卷第十二

　　治口舌病方

　　治口中臭散方。

　　甘草（五两） 芎 （四两） 白芷（三两）

　　凡三物，治下筛，酒服方寸匕，日三。（《医心方》卷五）

　　治口疮方。

　　升麻 黄柏 大青上三味，以水煮含之，冷吐，瘥止。（《外台》卷二十二）

　　又方芦根（四两） 黄柏 升麻（各三两） 生地黄（五两）

　　上四味，切，以水四升，煮取二升，去滓含，取瘥。含极冷吐，却更含之。（《外台》卷二十二）

　　治口中生疮方。

　　取黄柏削去皮，作如鸭舌含之，咽汁弥好，蜜渍含亦佳。（《医心方》卷五）

　　治重舌方。

　　以铍针刺舌下肿者，令血出愈，勿刺大脉也。（《医心方》卷五）

　　卷第十二

　　治唇病方

　　治沈唇紧唇方。

　　以青布卷烧炷着斧上，取汁涂之良。（《外台》卷二十二）

　　又方取乱发、蜂房、六畜毛烧作灰，以猪脂和如膏，敷。（《外台》卷二十二）

　　又方鳖甲及头垢，烧灰敷之。（《外台》卷二十二）

　　又方矾石烧末，和胡粉敷之，瘥。（《外台》卷二十二）

　　卷第十二

　　治牙齿病方

　　治齿痛方。

　　鸡屎白烧灰末，以绵裹，置齿痛上咬咋之，瘥。（《外台》卷二十二）

　　又方芎 细辛 防风 矾石（烧令汁尽） 附子（炮） 藜芦 莽草上七味，等分，捣筛为末，以绵裹弹丸大，酒渍烫所患处，含之勿咽汁。（《外台》卷二十又方独活（三分） 黄芩 芎 当归 荜茇（各二两） 丁香（一两）

　　上六味，切，以水五升，煮取三升去滓，微微含漱良久，吐却更含。（《外台》卷二十二）

　　又方含白马尿，随左右含之，不三、五口瘥。（《外台》卷二十二）

　　又方胡麻五升，水一斗，煮取五升，含漱吐之。茎叶皆可用之，神良，不过二剂，肿痛即愈。

　　（《证类本草》卷二十四）

　　治牙齿疼痛方。

　　取枯竹，烧竹一头，以注钱上，得汁，多着齿上，即瘥。（《外台》卷二十二）

　　治龋齿方。

　　取松脂锐如锥，注龋孔内，须臾龋虫缘松脂出。（《外台》卷二十二）

　　又方煮鸡舌香汁含之，瘥。（《外台》卷二十二）

　　治风齿疼肿闷方。

　　莽草（二两）

　　上一味，以水五升，煎取三升，含漱之，勿咽汁。（《外台》卷二十二）

　　又方椒（二十粒） 枳根皮 莽草 细辛 菖蒲 牛膝（各二两）

　　上六味，切，以水四升，煮取二升，去滓，细细含之，以瘥为度，未瘥，更作取瘥。（《外台》卷二十二）

　　治齿楚痛方。

　　生地黄 桂心上二味合，以含嚼，咽汁无妨。（《外台》卷二十二）

　　消齿壅法。

　　朴硝为末，敷之，消。（《东医宝鉴·外形篇》卷二）

　　卷第十二

　　治喉病方

　　治喉痹方。

　　咬咀常陆根，苦酒熬令热，以薄喉上，冷复易。（《医心方》卷五）

　　治缠喉风及喉痹、牙宣、牙痛、口疮，并小儿走马疳方。

　　蚕蜕纸不计多少，烧成灰存性。

　　上炼蜜和丸如鸡头大，含化咽津。牙宣、牙痛，揩龈上。口疮干敷患处。小儿走马疳入麝香少许。贴患处佳。（《证类本草》卷二十一）

　　卷第十二

　　治面、粉刺、面诸方

　　治面上暴生 方。

　　生杏仁去皮捣，以鸡子白和，如煎饼面，入夜洗面，干涂之，经宿拭去，立愈。（《肘后方》卷六）

　　治 方。

　　茯芩末、白蜜，和涂上，满七日即愈。（《肘后方》卷六）

　　治黑面方。

　　牯羊胆、牛胆、淳酒三升，合煮三沸，以涂面，良。（《肘后方》卷六）

　　治人面体黎黑，肤色粗陋，皮浓状丑方。

　　猪胰五具，淳酒和，夜敷之，寒月以为手面膏，神验。（《肘后方》卷六）

　　服药取白方。

　　取三树桃花，阴干末之，食前服方寸，日三。并细腰身。（《肘后方》卷六）

　　治卒病余，面如米粉，敷者方。

　　熬矾石，酒和涂之，不过三度。（《肘后方》卷六）

　　治面胡粉刺方。

　　捣生菟丝，绞取汁，涂之。不过三、五上。（《肘后方》卷六）

　　治面上 方蒺藜子 栀子仁 豉（各一升）

　　上三味，捣合如泥，以 浆和如泥，临卧以涂面上，日未出便洗，瘥。（《外台》卷三十二）

　　木兰散方木兰皮（一斤）

　　上一味，以三年酢浆渍之，百日出，于日中曝之，捣末，服方寸匕，日三。（《外台》卷三十二）

　　治年少气充面生 疮方。

　　胡粉半两、水银一两、腊月猪脂和，熟研，令水银消散，向暝以粉面，晓拭去，勿水洗，至

　　卷第十二

　　治颈项头面白驳及白秃方

　　治颈项及头面上白驳，侵淫渐长似有癣，但无疮，可治之方。

　　干鳗鲡鱼脂以涂之，先洗拭驳上，外把刮之，使碜痛拭燥，然后以鱼脂涂之，一涂便愈，难者不过三涂之。（《外台》卷十五）

　　又方取蛇脱皮熟摩之数百过，弃皮置草中。（《外台》卷十五）

　　治身体白驳方。

　　取木空中水洗之，捣桂屑唾和敷驳上，日三。（《外台》卷十五）

　　治白秃方。

　　以羊肉如作脯，炙令香，及热以拓上，不过三、五度即瘥。（《外台》卷三十二）

　　又方先以皂荚汤热洗，拭干，以少油麻涂，再三，即瘥。（《肘后方》卷五）

　　又方以大豆、髑髅骨二味，各烧末等分，以腊月猪脂和如泥涂之，立瘥。（《外台》卷三十二）

　　卷第十二

　　治疣目及黑子方

　　治去疣目方。

　　七月七日以大豆一合，拭疣目上三过迄，使病疣目人种豆，着南向屋东头第二 中，豆生四叶，以热汤沃杀，疣目便去矣。（《外台》卷二十九）

　　又方取松柏合和涂其上，一宿即不知处。（《外台》卷二十九）

　　又方作艾炷着疣目上灸之，三炷即除。（《外台》卷二十九）

　　又方以石硫黄突疣目六、七过，除。（《外台》卷二十九）

　　去黑子及赘方。

　　生藜芦灰（五升） 生姜灰（五升） 锻石（二升半）

　　上三味，合和令调，蒸令气溜，取甑下汤一斗从上淋之，尽汤取汁，于铁器中煎减半，更闹火煎以鸡羽摇中即然断药成，欲去黑子疣赘，先小伤其上皮令才破，以药点之，此名三灰煎

　　卷第十二

　　治漏液胡臭方

　　治人体及腋下状如狐 气，世谓之胡臭方。

　　烧好矾石末，绢囊盛之，常以粉腋下，不过十度。（《外台》卷二十三）

　　治胡臭漏腋。有天生胡臭，有为人所染臭者，天生者难治，为人所染者易瘥，然须三年敷白矾散勿止，并服五香丸，乃可得瘥，勿言一度敷药即瘥，止可敷药时，暂得一度瘥耳。

　　凡胡臭人，通忌食芸苔、五辛，治之终身不瘥，胡臭方。

　　辛夷 芎 细辛 杜蘅 本（各三分）

　　上五味， 咀，以苦酒渍之一宿，煎三日，取汁敷之，以瘥为度。（《外台》卷二十三）

　　治胡臭方。

　　牛脂和胡粉三合，煎令可丸，涂腋下，一宿即愈。（《外台》卷二十三）

　　治漏腋，腋下及足心手掌阴下股里，常如汗湿致臭，六物胡粉敷方。

　　干枸杞根（半两） 胡粉（一两） 干商陆根（一两） 滑石（一两） 干蔷薇根（半两） 甘草（半上药捣下筛，以苦酒和涂腋下，当微汗出，易衣复涂，着药不过三敷便愈，或更发复涂之，不可多敷，伤人腋，余处亦涂之。（《外台》卷二十三）

　　治身体及腋下狐臭方。

　　正旦以小便洗腋下，即不臭，大神验。（《肘后方》卷六）

　　又方青木香（二两） 附子（一两） 锻石（一两） 矾石（半两烧）

　　上四味，细末，着粉腋中，汁出即粉之。（《肘后方》卷六）

　　治胡臭方。

　　辛夷 细辛 芎 青木香上四物分等，捣筛为散粉之。（《医心方》卷四）

　　又方甘草 松树根及皮 大枣 甜瓜子上四物，分等，末，服方寸匕，日三。二十日觉，五十日身体并香，百日衣服床帏皆香。

　　附：姚僧垣传

　　姚僧垣字法卫，吴兴武康人，吴太常信之八世孙也。曾祖郢，宋员外散骑常侍，五城侯。

　　父菩提，梁高平令。尝婴疾历年，乃留心医药。梁武帝性又好之，每召菩提讨论方术，言多会意，由是颇礼之。

　　僧垣幼通洽，居丧尽礼。年二十四，即传家业。梁武帝召入禁中，面加讨试。僧垣酬对无滞。梁武帝甚奇之。大通六年，解褐临川嗣王国左常侍。大同五年，除骠骑庐陵王府田曹参军。九年，还领殿中医师。时武陵王所生葛修华，宿患积时，方术莫效。梁武帝乃令僧垣视之。还，具说其状，并记增损时候。梁武帝叹曰：“卿用意绵密，乃至于此，以此候疾，何疾可逃。朕常以前代名人，多好此术，是以每恒留情，颇识治体。今闻卿说，益开人意。

　　”十一年，转领太医正，盖文德主帅、直 将军。梁武帝尝因发热，欲服大黄。僧垣曰：“大黄乃是快药。然至尊年高，不宜轻用。”帝弗从，遂至危笃。梁简文帝在东宫，甚礼之。四时伏腊，每有赏赐。太清元年，转镇西湘东王府中记室参军。僧垣少好文史，不留意于章句。

　　时商略今古，则为学人所称。

　　及侯景围建业，僧垣乃弃妻子赴难。梁武帝嘉之，授戎昭将军、湘东王府记室参军。及宫城陷，百官逃散。僧垣假道归，至呈兴，谒郡守张（嵘）〔嵊〕。嵊见僧垣流涕曰：“吾过荷朝恩，今报之以死。君是此邦大族，又朝廷旧臣。今日得君，吾事辨矣。”俄而景兵大至，攻战累日，郡城遂陷。僧垣窜避久之，乃被拘执。景将候子鉴素闻其名，深相器遇，因此获免。及梁简文嗣位，僧垣还建业，以本官兼中书舍人。子鉴寻镇广陵，僧垣又随至江北。

