<!-- { "loadSidebar": true } -->
　　治天行病 ，下部生疮方浓煮桃皮，煎如糖，以绵导下部中。若口中生疮含之。（《外台》卷三）

　　治天行 疮方。

　　烧（马）蹄灰，以猪脂和敷，日五、六用。（《证类本草》卷十七）

　　卷第一

　　治伤寒、温病劳复食复方

　　治大病已瘥，劳复者，枳实栀子汤方。

　　枳实（三枚，炙） 栀子（十四枚 擘）

　　上二味，以酢浆一斗，先煎取六升，煮药取三升，内豉一升，煎五、六沸，去滓，分再服，覆取汗。如有宿食者，内大黄如棋子一枚。（《外台》卷二）

　　治劳复大青汤方。

　　大青（四两） 甘草（二两，炙） 阿胶（二两，炙） 香豉（二两）

　　上四味，切，以水一斗，煮取三升，去滓，温服一升，日五、六，欲尽复作，常使有汤，渴止下痢甚良。先煮大青、甘草，取四升，去滓，内胶豉，胶消尽便漉去，勿令豉坏，当预渍胶令释也，忌菘菜、海藻。（《外台》卷二）

　　治伤寒大病瘥后，小劳便鼻衄，牡蛎散及丸方。

　　左顾牡蛎（十分，熬） 石膏（五分）

　　上二味，捣末，酒服方寸匕，日二、四，亦可蜜丸如梧子大，酒服十五丸。（《外台》卷二）

　　治重病新瘥早起劳，及饮食多，致复欲死方。

　　烧鳖甲末，服方寸匕，忌苋菜。（《外台》卷四）

　　治伤寒瘥后，更头痛、壮热、烦闷方。

　　服黄龙汤五合，日三。（《医心方》卷十四）

　　卷第一

　　伤寒、温病瘥后禁忌

　　凡热病新瘥，及大病之后，食猪肉及肠血肥鱼油腻等，必大下痢，医不能治也，必至于死。若食饼饵粢黍饴脯 炙枣栗诸果，及坚实难消之物，胃气尚虚弱，不能消化，必更结热，适以药下之，则胃中虚冷，大利难禁，不下必死，下之复危，皆难救也。热病之后，多坐此死，不可不慎也。

　　病新瘥，但得食糜粥，宁可少食令饥，慎勿饱，不得他有所食，虽思之勿与，引日转久可渐食羊肉糜若兔雉鹿肉，慎不可食猪犬肉也。

　　新瘥后，当静卧，慎勿令人梳头洗面，非但体劳，亦不可多言语用心使意劳，凡此皆令劳复。故督邮顾子献得病已瘥未健，诣华 视脉， 曰：虽瘥尚虚未复，阳气不足，勿为劳事，余劳尚可，御内即死，临死当吐舌数寸。其妻闻其夫病除，从百余里来省之，止宿交接，中间三日发病，舌出数寸而死。病新瘥未经百日，气未平复，而以房室者，略无不死也。

　　盖正疾愈后六十日，己能行射猎，以房事则吐涎而死。及热病房室，名为阴阳易之病，皆难治，多死。近者有一士大夫，小得伤寒，发汗已十余日，能乘马行来，自谓平复，故以房室，则

　　卷第一

　　伤寒、温病用药大体及辟温方

　　凡除热解毒，无过苦醋之物，故多用苦参、青葙、艾、葶苈、苦酒、乌梅之属，此其要也。夫热盛非苦醋之物则不能愈。热在身中，既不时治，治之又不用苦酢之药，如救火不以水，必不可得脱免也。

　　又曰：今诸治多用辛甜、姜、桂、人参之属，此皆贵价难得常有，比行求之，转以失时。

　　而苦参、青葙、葶苈子、艾之属，所在尽有，除热解毒最良，胜于向贵价药也。前后数参并用之，得病内热者，不必按常药次也。便以青葙、苦参、艾、苦酒治之，但稍与促其间耳，无不解。（《外台》卷三）

　　断温方。

　　二月旦取东行桑根，大如指，悬门户上。又人人带之。（《医心方》卷十四）

　　断温病，令不相染着法。

　　断汲水绠，长七寸，盗着病患卧席下。（《医心方》卷十四）

　　辟温病粉身方。

　　芎 、白芷、 本，三物等分，下筛，内粉中，以涂粉于身，大良。（《肘后方》卷八）

　　疾疫流行预备之，名为柏枝散方：南向社中柏，东向枝，取曝干，末，服方寸匕，神验（《肘后方》卷八）

　　卷第二

　　治卒死方

　　黄帝问于岐伯：有卒死者，何邪使然？答曰：得三虚者，暴疾而死。得三实者，邪不能伤也。黄帝曰：愿闻三虚。答曰：乘年之衰，逢月之空，失时之和，因贼风所伤也。愿闻三实。答曰：逢年之盛，遇月之满，得时之和，虽有贼风邪气，不能伤也。有卒死不知人，有复生，何气使然？阴气先竭，阳气未入，故卒死而不知人，气复则生。（《外台》卷二十八）

　　治卒死，或先有病痛，或居常倒扑，奄忽而绝，皆是中恶之类治方。

　　取葱刺鼻，令入数寸，须使目中血出乃佳。一云耳中血出佳。此扁鹊法同，后云吹耳中，葛氏吹鼻，别为一法。（《外台》卷二十八）

　　又方以葱刺耳，耳中、鼻中血出者勿怪，无血难治之，有血者，是活候也，其欲苏时，当捧两手莫放之，须臾死人自当举手捞人，言痛乃止。男刺左鼻，女刺右鼻孔，令入七寸余，无苦又方以小便灌其面，数过即能活。扁鹊法也。（《外台》卷二十八）

　　治卒死方湿牛、马粪绞取汁，以灌其口中，令入喉，若口已噤者，以物强发，若不可强发者，扣折又方揭薤若韭取汁，以灌口、鼻中。（《外台》卷二十八）

　　又方猪膏如鸡子大，苦酒一升，煮沸灌喉中。（《外台》卷二十八）

　　治卒死而目闭者方。

　　骑牛临其面，捣薤汁灌耳中，末皂荚，吹鼻中。（《外台》卷二十八）

　　治卒死无脉，无他形候，阴阳俱竭故也方。

　　牵牛临鼻上二百息。又炙熨斗以熨两胁下。针两间使各百余息。灸人中。（《外传》卷二十治卒死而有脉形候，阴气先尽，阳气后竭故也方。

　　嚼薤哺灌之。（《外台》卷二十八）

　　治卒死方。

　　取灶中墨如弹丸，浆水和饮之，须臾三、四服之。（《医心方》卷十四）

　　又方取梁上尘如大豆粒着竹筒中，吹鼻中，与俱一时吹之。（《医心方》卷十四）

　　又方灸膻中穴。（《医心方》卷十四）

　　又方取竹筒吹两耳，不过三。（《医心方》卷十四）

　　卷第二

　　治尸厥方

　　治厥死如尸，不知人，心下余气。扁鹊灸法。

　　以绳围病患臂腕，男左女右，申绳从大椎上度下之，灸绳下头脊上五十壮。（《医心方》卷又方灸阴囊下去大孔一寸百壮。若妇人者，灸两乳之中间。（《医心方》卷十四）

　　又方以昌蒲屑着鼻孔中吹之令入以桂屑着舌下。云：扁鹊治楚王法也。（《医心方》卷十四）

　　卷第二

　　治卒魇方

　　治卒魇寐不寤方。

　　以笔毛刺两鼻孔，男左女右，展转进之，取起也。（《外台》卷二十八）

　　又方捣薤取汁，吹两鼻孔。冬日取韭，绞汁灌口。（《外台》卷二十八）

　　治卒魇方。

　　以盐汤饮之，多少在意。并啮其足大趾爪际，痛啮之即起也。（《外台》卷二十八）

　　又方以其人置地，取利刀画从肩起，男左女右，画地令周遍讫，以刀锋刺病患鼻下人中，令入一分，急持勿动，其人当鬼语求去，乃具问阿谁，以何故来，自当乞去，乃以指灭向所画地当肩头数寸，令得去。（《外台》卷二十八）

　　又方取雄黄如枣核，系左腋下，令人终身不愿也。（《外台》卷二十八）

　　又方雄黄细筛，管吹两鼻孔中佳。（《外台》卷二十八）

　　治卒魇欲死方。

　　捣生韭汁灌鼻孔中，剧者并灌两耳。（《医心方》卷十四）

　　卷第二

　　治中尸方

　　治飞尸，瓜蒂散方。

　　瓜蒂 赤小豆（各一分） 雄黄（二分研）

　　上三味，捣下细筛，一服五分匕，稍增至半钱匕，以酪服药。（《外台》卷十三）

　　治遁尸，心腹刺痛不可忍方。

　　桂心（一尺准一两） 干姜（三分） 巴豆（二枚去皮心熬）

　　上三味，合捣下筛，以好苦酒和之如泥，以涂痛处，燥即易之。忌野猪肉、芦、笋。（《外台》卷十三）

　　治尸疰方烧发灰 杏仁（熬令紫色等分）

　　上二味，捣如脂，以猪膏和，酒服如梧子三丸，日三，神良。（《外台》卷十三）

　　卷第二

　　治尸疰鬼疰方

　　尸疰鬼疰者，葛氏云：即是五尸之中，尸疰又挟诸鬼邪为害也。其病变动，乃有三十六种至九十九种，大略使人寒热，沉沉默默，不的知其所苦，而无处不恶，累年积月，渐沉顿滞，獭肝（一具）

　　上一味，阴干捣末，水服一方寸匕，日三。如一具不瘥，更作。神良。（《外台》卷十三）

　　治江南疰病，凡有九十九种，寒热尸疰，此病随月盛衰，人有三百六十脉，走入皮中，或左或右，或里或表，如刀锥所刺，乍寒乍热，喉咽如鲠，食如噎，胸中痛，绕脐苦痛，食不知味，腰中难以俯仰，两膝屈伸，面或黄、或青、或白、或黑，至死更相注易方。

　　取桑根白皮切三升，曝燥烧作灰，汤淋取汁，浸小豆二升，如此取汁尽，蒸豆熟，作羊鹿肉羹，啖此豆。（《外台》卷十三）

　　金牙散，主邪魅，心腹刺痛，病状与前方同。

　　金牙（别研） 雄黄（研） 丹砂（研） 矾石（泥裹烧半日） 寒水石 芜青（熬） 巴豆（去心皮熬） 朴硝 桔梗 茯苓 人参 贯众 附子（炮） 蜀椒（去汗目） 露蜂房（炙） 龙骨 干姜 牡桂 乌头（炮） 石膏（研） 莽草（炙） 苁蓉 大戟 芫花（熬） 防风 骨（炙） 商陆根 大黄 细辛 蛇蜕（炙） 玉支（一作玉泉） 贝母（一作牙子，即野狼牙也）

　　上三十二味，等分，下筛，酒服五分匕，日三。忌猪肉、冷水、生菜、生血肉、大醋、芦笋。（《外台》卷十三）

　　卷第二

　　治鬼魅邪魅方

　　治男子得鬼魅欲死，所见惊怖欲走，时有休止，皆邪气所为，不能自饱，九物牛黄丸方。

　　荆实（人精也） 曾青（苍龙精也，研） 玉屑（白虎精也，研） 牛黄（土精也，研）

　　雄黄（地精也，研） 空青（天精也，研） 赤石脂（朱雀精也） 玄参（真武精也） 龙骨（水精也，各一两）

　　凡九物，名曰九精，上通九天，下通九地。

　　上捣下筛，蜜和丸如小豆，先食吞一丸，日三。稍加，以知为度。忌羊血。（《外台》卷十治卒中邪魅，恍惚振噤之方。

　　灸鼻下人中，及两手足大指爪甲本，令艾丸半在爪上，半在肉上，各七壮，不止至十四壮便愈。（《外台》卷十三）

　　治卒中邪魔方雄黄末吹鼻中。（《本草纲目》卷九）

　　卷第二

　　治中恶方

　　华佗治中恶，短气欲绝方。

