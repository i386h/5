<!-- { "loadSidebar": true } -->
　　童子小便，每日晚取之。去初末少许，小便可有五合，取上好甘草，量病患中指节，男左女右，长短截之，炙令熟，破作四片，内小便中，置于闲净处露一宿，器上横一小刀，明日平旦去甘草，顿服之，每日一剂。其童子勿令吃五辛。忌海藻、菘菜、热面。（《外台》卷治肺痿咳嗽，鬼气疰病方。

　　停久臭溺，日日温服之。（《本草纲目》卷五十二）

　　桔梗（二两） 甘草（二两炙）

　　上二味，切，以水三升，煮取一升，分再服，朝暮吐脓血则瘥。（《外台》卷十）

　　治肠痈汤方。

　　薏苡仁（一升） 牡丹皮（三两） 桃仁（三两） 冬瓜仁（一升）

　　凡四物，以水六升，煮取二升，分再服。（《医心方》卷十五）

　　卷第四

　　治贲豚气方

　　贲豚茯苓汤，治短气，五脏不足，寒气厥逆，腹胀满，气贲走冲胸膈，发作气欲绝，不识人，气力羸瘦，少腹起腾踊如豚子，走上走下，驰往驰来，寒热，拘引阴器，手足逆冷，或烦茯苓（四两） 生葛（八两） 甘草（二两炙） 生姜（五两） 半夏（一升汤洗） 人参（三两） 当上九味，切，以水一斗二升，煮取五升，服一升，日三夜二服。忌羊肉、饧、海藻、菘菜、酢物等。（《外台》卷十二）

　　治贲豚气，上冲胸腹痛，往来寒热，贲豚汤方。

　　甘草（二两炙） 芎 （二两） 当归（二两） 半夏（四两汤洗） 黄芩（三两） 生葛（五两） 芍上九味，切，以水二斗，煮取五升，去滓，温服一升，日三夜二服。忌海藻、菘菜、羊肉、饧等。（《外台》卷十二）

　　治贲豚气从下上者汤方。

　　生葛（五两） 半夏（五两洗） 黄芩（二两） 桂心（二两） 芍药（三两） 人参（二两） 生姜（上八味，切，以水一斗五升，煮取五升，去滓，温分为五服，日三夜二服。忌羊肉、饧、生

　　卷第四

　　治症瘕积聚方

　　治凡所食不消方。

　　取其余类烧作末，酒服方寸匕，便吐去宿食，即瘥。（《外台》卷十二）

　　治宿食不消，大便难，练中丸方。

　　大黄（八两） 葶苈 杏仁（去皮尖） 芒硝（各四两）

　　上四味，捣筛，蜜和丸如梧子，服七丸，日三。不知稍加至十丸。（《外台》卷十二）

　　治症坚，心下大如杯，食则腹满，心腹绞痛方。

　　葶苈（二两） 大黄（二两） 泽漆（四两洗）

　　上三味，捣筛，蜜和，捣千杵，服如梧子二丸，日三。不知稍加。（《外台》卷十二）

　　治心腹宿症，及卒得症方。

　　取雄鸡一头，饲之令肥，肥后饿二日，以好赤朱泄饭，极令朱多以饲鸡，安鸡着板上取粪燥末，温清酒服五分匕，可至方寸匕，日三，若病困急者，昼夜可五、六服。一鸡少，更饲余鸡取足。（《外台》卷十二）

　　治卒暴症，腹中有物坚如石，痛如刺，昼夜啼呼，不治之百日死方。

　　取牛膝根（二斤 咀曝令极干）

　　上一味，酒一斗浸之，密器中封口，举着热灰中温之，令味出，先食服五、六合至一升，以又方用蒴 根，亦准此大良。（《外台》卷十二）

　　又方商陆根捣蒸之，以新布籍腹上，以药铺布上，以衣覆，冷即易，取瘥止，数日之中，晨夕勿息。（《外台》卷十二）

　　又方牛膝酒神验也。（《肘后方》卷四）

　　治鳖症，伏在心下，手揣见头足，时时转者，并心腹宿症及卒得症方。

　　白雌鸡一双，绝食一宿，明旦以膏熬饭饲之，取其屎，无问多少，以小便和之，于铜器中火上熬令燥，捣筛服方寸匕，日四、五服，消尽乃止。常饲鸡取屎，瘥毕，杀鸡单食之。

　　（《外台》卷十二）

　　熨症法。

　　茱萸三升碎之，以酒和煮熟，布裹熨症上，冷更炒，更番用之，症移走逐熨之，候消乃止

　　卷第四

　　治诸水肿方

　　黄帝问于岐伯曰：水与肤胀、鼓胀、肠覃、石瘕、石水，何以别之？岐伯曰：水之起也，目窠上微肿，如新卧起之状，颈脉动，时咳，阴股间寒，足胫肿，腹乃大，其水已成也，以手按其腹，随手而起，如裹水之状；肤胀者，寒气客于皮肤之间，彭彭然不坚，腹大，身尽肿，皮浓，按其腹，腹陷而不起，腹色不变；鼓胀者，腹身皆肿大，大与肤胀拟也，其色苍黄，腹脉起；肠覃者，寒气客于少腹，外与卫气相搏，气不得营，因有所系，瘦而内着，恶气乃起，息肉乃生，始也大如鸡卵，稍以益大，至其成也，若怀子之状，久者离岁月，按之则坚，推之则移，月事时下；石瘕者，生于胞中，寒气客于子门，子门闭塞，气不得通，恶血当泻不泻，血不留止，日以益大，状如怀子，月事不以时下，皆生于女子，可导而下。

　　（《医心方》卷十）

　　治水肿方。

　　黄犍牛尿一饮三升，若不觉，更加服之，以得下为度，治老小者宁从少起，饮半，亦可用后方。（《外台》卷二十）

　　又方猪肾一枚，分为七脔，甘遂一分，末筛为散，以粉肾，微火炙令熟，食之，至三、四脔，乃可止，当觉腹中鸣，转攻两胁下，小便利，去水即愈。若三、四脔不觉，可食七脔令尽。

　　（《外台》卷二十）

　　治大水肿，腹如鼓，坚如石方。

　　葶苈（一升，熬） 椒目（一升） 芒硝（六两） 水银（十二两）

　　上四味，以水煮练水银三日三夜，数益水，要当令黄白以合，捣药六万杵，自令相合如梧子，先食服一丸，日三。日增一丸至十丸，不知，更从一丸始，病当从小便利，当饮好牛、羊二十）

　　周大候正大将军平公于礼患气兼水，身面肿，垂死，长寿公姚僧垣处二方，应手即瘥，先服汤方。

　　桑根白皮（四两） 橘皮（二两） 海藻（三两，洗去咸） 茯苓 郁李仁（碎，各四两） 赤小豆上六味，切，以水八升，煮取二升半，分三服，甚效。《古今录验》治气水身肿胀满。

　　姚大夫治燕公雍州录事于志光送云：从来知不能服汤，事较急，勿不努力服之。服此汤若微觉为益，频服三、两剂，勿不服。此药甚易，必无逆忤，如不能服，可服后丸，丸迟不应急耳。

　　又方橘皮（五分） 郁李仁（十分） 茯苓（八分） 葶苈（六分，熬） 防己 桑根白皮（各五分）

　　上八味，捣下筛，蜜和丸，取 白皮火炙焦黄煮饮，服十丸如梧子，日再服，若不得宣通，稍稍加，常以宣为度。渴者饮此方。老蒋公处与张大夫家效。忌酢物。（《外台》卷二十）

　　治但两足肿者方。

　　锉葱叶煮令烂以渍之，日三、四度，良也。（《外台》卷二十）

　　治膀胱石水，四肢瘦，腹肿方。

　　大豆（五升） 防己（四两） 桑根白皮（切，三升） 白术（四两） 泽漆叶（切，三升） 射干（上七味，切，以水一斗半，煮取六升，去滓，内好酒三升，更煎取五升，分五服，日再夜一。余煎明日服之。（《外台》卷二十）

　　治石水，痛引胁下胀，头眩痛，身尽热，灸法。

　　灸关元。（《外台》卷二十）

　　又灸石水法。

　　灸章门、然谷。（《外台》卷二十）

　　治暴患遍身肿满方。

　　大豆上一味，捣筛为散，粥清服三方寸匕，日再，甚良验。（《外台》卷二十）

　　治身体暴肿如吹方。

　　巴豆（三十枚，合皮 咀）

　　上一味，以水五升，煮取三升，绵内汁中以拭肿上，随手减矣，日五、六拭，勿近目及阴。（《外台》卷二十）

　　治男女心上胀满，胸背痛，食进少，面微似肿，小便如涩方。

　　杏仁（八分，熬） 橘皮（五分） 苏子（三合） 防己（五分） 葶苈（六分熬） 茯苓（八分）

　　上六味，捣筛，蜜和为丸，如小豆，细切桑根白皮煮为饮，用服此丸，初服十丸，日再，渐加至三十丸。（《外台》卷二十）

　　治水腹大脐平者法。

　　灸脐中，腹无文理者不可治。（《外台》卷二十）

　　治水腹胀皮肿法。

　　灸三里，风水灸解溪。（《外台》卷二十）

　　卷第四

　　治诸淋方

　　五淋者，石淋、气淋、膏淋、劳淋、热淋也。石淋之为病，小便茎中痛，尿不得卒出，时自出，痛引少腹，膀胱里急。气淋之为病，小便难，常有余沥。膏淋之为病，尿似膏白出，少腹膀胱里急。劳淋之为病，倦即发，痛引气冲，小便不利。热淋之为病，热即发，其尿血后如豆汁状，蓄作有时。五淋各异，治方用杂，故不载也。（《外台》卷二十七）

　　治淋方。

　　以比轮钱三百文，以水一斗，煮取三升，饮之神效。（《外台》卷二十七）

　　又方取牛耳中毛烧灰，服半钱匕，立愈。（《外台》卷二十七）

　　又方取牛尾烧灰，水服半钱匕，瘥。（《证类本草》卷十七）

　　又方烧头发灰服之良。（《外台》卷二十七）

　　治五淋方。

　　苦杖不计多少，为末，每服二钱，用饭饮下，不拘时候。（《证类本草》卷十三）

　　治石淋方鲤鱼齿一升 贝齿一升，捣筛，以三岁苦酒和，分为三服，宿不食，旦服一分，日中服一分，暮服一分。（《外台》卷二十七）

　　卷第四

　　治腰痛方

　　肾主腰脚，肾经虚损，风冷乘之。故腰痛也。又邪客于足少阴之络，令人腰痛引少腹，不可以仰息。诊其尺脉沉，主腰背痛。寸口脉弱，腰背痛。尺寸俱浮直下，此为督脉腰疆痛。

　　凡腰痛有五，一曰少阴，少阴肾也，十月万物阳气皆衰，是以腰痛。二曰风痹，风寒着腰，是以腰痛。三曰肾虚，役用伤肾，是以腰痛。四曰 腰，坠堕伤损腰，是以腰痛。五曰寝卧湿地，是以腰痛。

　　其汤熨针石，别有正方，补养宣导，今附于后。《养生方》云：饮食了勿即卧，久作气病，令人腰疼痛。又曰：大便勿疆努，令人腰疼日涩。又云：笑过多，即肾转动，令人腰痛。

　　又云：人汗出次，勿企床悬脚，久成血痹，两足重，腰痛。《导引法》云：凡学将息人，先须正坐，并膝头足，初坐先足趾相对，足跟外扒，坐上少欲安稳，须两足跟向内相对，坐上足趾外扒觉闷痛，渐渐举身似款便坐足上，待共内坐相似不痛，始双竖足跟向上，坐上足趾并反向外，每坐常学，去膀胱内冷风，膝冷足疼，上气腰疼，尽自消适。（《外台》卷十七）

　　治风湿客于腰，令人腰痛，独活汤方。

