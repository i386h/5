<!-- { "loadSidebar": true } -->
　　独活（三两） 生姜（六两） 干地黄（五两） 芍药（四两） 防风（三两） 桂心（三两） 栝蒌（三两） 甘草（二两炙） 麻黄（二两去节） 干葛（三两）

　　上十味，切，以水八升，酒二升，煎取三升，分三服，不瘥重作。忌海藻、生葱、菘菜、芜荑。（《外台》卷十七）

　　治腰痛熨法。

　　菊花（二升） 芫花（二升） 羊踯躅（二升）

　　上三味，以醋拌令湿润，分为两剂，内二布囊中蒸之，如炊一斗米许顷，适寒温，隔衣熨之，冷即易熨，痛处定即瘥。（《外台》卷十七）

　　治腰卒然痛，杜仲酒方。

　　杜仲（半斤） 丹参（半斤） 芎 （五两） 桂心（四两） 细辛（二两）

　　上五味，切，以酒一斗，浸五宿，随多少饮之，延年。忌生葱、生菜。（《外台》卷十七）

　　秦艽散，治风冷虚劳，腰脚疼痛诸病，悉主之方。

　　秦艽（四分） 白术（十四分） 桔梗（四分） 干姜（五分） 附子（三分炮） 牡蛎（熬） 防风（六分） 人参（四分） 茯苓（四分） 椒子（二分汗） 黄芩（三分） 桂心（五分） 细辛（三分） 甘上十五味，捣筛为散，以酒服方寸匕，日再服，一方加钟乳粉一两，亦好。忌桃李、雀肉、生葱、猪肉、冷水。（《外台》卷十七）

　　肾着之为病，其人身体重，腰中冷，所以如水洗状，又不渴，小便自利，食饮如故，是其证也，作劳汗出，衣里冷湿，久之故得也。腰以下冷痛，腹重如带五千钱，肾着汤主之。

　　甘草（一两） 干姜（二两） 茯苓（四两）

　　上三味，以水五升，煮取三升，分三服，腰中即温。（《医心方》卷六）

　　治腰痛不可忍方。

　　橘子仁炒研为末，每服一钱，酒一盏，煎至七分，和滓空心服。（《证类本草》卷二十三）

　　治肾脏风壅积，腰膝沉重方。

　　威灵仙末，蜜和丸桐子大，初服温酒下八十丸，平明微利恶物，如青浓胶，即是风毒积滞也。如未利，夜再服一百丸，取下后吃粥药补之，一月仍常服温补药。（《证类本草》卷十一）

　　治老人风湿久痹，筋挛骨痛，服此壮肾，润皮，益气力方。

　　牛蒡子一升切，生地黄一升切，大豆二升炒，以绢袋盛，浸一斗酒中五、六日，任性空心服二、三盏，日二服。（《本草纲目》卷十五）

　　卷第五

　　治诸疟疾方

　　黄帝曰：夫 疟皆生于风，夏伤于暑，秋为 疟。问曰：疟先寒而后热何也？对曰：夫寒者，阴气也。风者，阳气也。先伤于寒，而后伤于风，故先寒而后热也。问曰：先热而后寒者何？对曰：先伤于风，而后伤于寒，故先热而后寒也，名曰温疟。其但热而不寒者，阴气先绝，阳气独发，名曰瘅疟。（《医心方》卷十四）

　　治诸疟方。

　　牛膝茎叶一把，切，以酒三升，渍一宿，分三服，令微有酒气，不即断，更作，不过三服麻黄汤，治疟须发汗方。

　　麻黄（四两去节） 大黄（四两） 栝蒌（四两） 甘草（一两炙）

　　上四味，切，以水七升，煮取二升半，分三服，未发前食顷服，临发更服，服后皆覆取汗治疟或间日发，或夜发者方。

　　秫米（百粒） 石膏（八两碎） 恒山（三两） 竹叶（三两）

　　凡四物，切，以水六升，渍药，覆一宿，明旦煮取二升，分三服，取未发前一食顷第一服，取临欲发第二服，当一日勿洗手足及漱口，勿进食饮。取过时不发乃洗澡进食也。并用余药汁涂五心及胸前头面，药滓置头边。此方从来旧用神验。（《医心方》卷十四）

　　夫疟必从四肢始，治方。

　　先其时一食顷，用细左索绳紧束其手足十指，过发时乃解之。（《外台》卷五）

　　又方取大蜘蛛一枚，内芦管中，密塞管口，绳系以绾颈，过发时乃解去。（《医心方》卷十四）

　　又方桃叶二七枚，安心上，艾灸叶上十四壮。（《医心方》卷十四）

　　又方先作羊肉 饼，饱食之，其进少酒随所能，令其欣欣有酒气，入一密室，里燃炭火，浓覆，治一切疟，劳疟，无问年月深远，阿魏散及丸方。

　　阿魏 安息香 萝卜子（各二两） 芜荑（一合）

　　上四味，捣筛为散，以暖水服半钱，如不能散服，蜜丸熟水下三十丸，须臾吐，忌冷水。

　　如治温疟、劳疟、乌梅饮子方。

　　乌梅（七颗） 桃、柳心（各七茎） 葱白（七茎） 豆豉（一合） 甘草（四分） 柴胡（四分） 知母（四分） 大黄（三分）

　　上八味，各细锉，以童子小便两茶碗宿浸，明旦早煎三两沸，去滓，顿服瘥，未瘥更作，服治温疟、痰疟，久不瘥，黄连散方。

　　宣州黄连（二两）

　　上一味，捣筛未，以浓酒一盏，调三钱，空心顿服，相次更服三钱，更饮三、两盏酒，任意醉，却睡，候过时方得食，如渴枳实煎汤，并三日服瘥。忌猪肉、冷水。（《外台》卷五）

　　治劳疟，积时不断，众治无效，此方治之。

　　生长大牛膝一大虎口，切，以水六升，煮取二升，分再服，第一服取未发前一食顷，第二服取临发。（《医心方》卷十四）

　　蜀漆丸，主岭南瘴气发，乍热乍寒，积劳似疟，皆主之。

　　蜀漆 知母 升麻 白薇 地骨皮 麦门冬（各五分） 乌梅肉 鳖甲（炙） 葳蕤（各四分）

　　上十三味，捣筛为末，蜜和丸如梧子大，饮下十丸，日再服，加至二十丸。此方用无不瘥。加光明砂一两，神良。忌海藻、菘菜、人苋、生葱、生菜。（《外台》卷五）

　　卷第五

　　治消渴方

　　治肾消渴，小便数，宣补丸方。

　　黄 （三两） 栝蒌（三两） 麦门冬（三两去心） 茯神（三两） 人参（三两） 甘草（三两炙） 黄连（三两） 知母（三两） 干地黄（六两） 石膏（六两研） 菟丝（三两） 肉苁蓉（四两）

　　上十二味，末之，以牛胆汁三合，共蜜和丸梧子大，以茅根汁服三十丸，日渐加至五十丸，一名茯神丸。（《外台》卷十一）

　　治肾气不足，虚损消渴，小便数，腰痛，宜服肾沥汤方。

　　羊肾一具（去脂膜切） 远志（二两去心） 人参（二两） 泽泻（二两） 干地黄（二两） 桂心（二两） 当归（二两） 龙骨（二两） 甘草（二两炙） 麦门冬（一升去心）

　　五味子（五合） 茯苓（一两） 芎 （二两） 黄芩（一两） 生姜（六两） 大枣（二十枚）

　　上十六味，切，以水一斗五升，煮羊肾取一斗二升，内药取三升，分三服。忌海藻、菘菜、黄连（一斤去毛） 生地黄（十斤）

　　上二味，捣绞地黄取汁渍黄连，出曝之燥，复内之，令汁尽，干捣之下筛，蜜和丸如梧子，服二十丸，日三服。亦可散，以酒服方寸匕，日三服，尽更令作，即瘥止。忌猪肉芜荑。

　　（《外台》卷十一）

　　治渴日饮一斛者方。

　　入地三尺取桑根白皮，炙令黄黑，细切，以水令相淹煮之，以味浓为度，热饮之，勿与盐治消渴引饮方。

　　用人参、栝蒌根等分，生研为末，炼蜜丸梧子大。每服百丸，食前麦门冬汤下，日二服，以愈为度，名玉壶丸。忌酒面炙爆。（《本草纲目》卷十二）

　　卷第五

　　治诸出血方

　　治卒下血不止方。

　　龙胆草（一握）

　　上一味，切，以水五升煮，取二升半，分为五服，如不瘥，更服。（《外台》卷十五）

　　治卒下血方。

　　小豆（二升）

　　上一味，捣碎，水三升和，绞取汁饮之，立止。（《外台》卷二十五）

　　治下血如刺诸方。

　　灶中黄土（半升绵裹） 甘草（三两炙） 干姜（二两） 阿胶（三两炙） 芎 （三两） 熟艾（三凡六物，以水一斗，煮取三升，分三服。（《医心方》卷十二）

　　治吐血、下血、并妇人漏下方。

　　取鸡苏绞取汁，多少任意服之，愈。（《医心方》卷十二）

　　治小便出血方。

　　末龙骨二方寸匕，水调温服之，日二服，瘥。（《证类本草》卷十六）

　　人有九窍四肢指歧间出血，乃暴惊所为，治之方。

　　取新生犊子未食草者脐屎，日干烧末，水服方寸匕，日四、五顿，瘥。人云，口鼻出血亦良。（《证类本草》卷十七）

　　治舌上忽出血如簪孔者方。

　　烧乱发灰：水服方寸匕，日三。亦治小便出血。（《千金方》卷十二）

　　治吐血不止方。

　　蚕蜕纸烧存性，蜜和丸如芡实大，含化咽津。（《本草纲目》卷三十九）

　　治卒呕血，腹内绞急，胸中隐然而痛，面色紫黑，或从溺出方。

　　灸脐左右各五分四壮。（《医心方》卷五）

　　卷第五

　　治大便难及大小便并不通方

　　治脾胃不和，常患大便坚强难方。

　　大黄 芍药 浓朴（炙各二两） 枳实（六枚） 麻子（别研五合）

　　上五味，捣筛，入麻子，蜜和为丸，如梧桐子大，每服十丸，日三服，稍稍增之，以通利为度，可常将之。（《外台》卷二十七）

　　治不得大便十日，或一月，烦满欲死方。

　　葵子二升，以水四升，煮取一升，去滓，顿服之。（《医心方》卷十二）

　　治大便牢难，腹热连日，欲死方。

　　白蜜三升，于微火上煎之，使如强 ，以投冷水中，须臾当凝出丸，丸如手指大，长六寸、七寸，内谷道中，即得通。（《医心方》卷十二）

　　治七、八日奔气伤心欲死者，须臾便通方。

　　猪胆一枚，内下部中，良。（《外台》卷二十七）

　　治大、小便不通，三阳实，大便不通方。

　　榆白皮（三两） 桂心（二两） 滑石（六两） 甘草（三两炙）

　　上四味，以水一斗，煮取三升，分三服。（《外台》卷二十七）

　　治关格之病，肠中转痛，不得大、小便，一日一夜不瘥欲死方。

　　芒硝三两，纸三重裹，于炭火内烧令沸，安一升水中尽服之，当先饮温汤一、二升以来，吐风寒冷气入肠，忽痛坚急如吹状，大、小便不通，或小肠有气结，如升大胀起，名为关格病。又治大、小便不利病。

　　苦参 滑石 贝齿（各等分）

　　上三味，捣筛为散，每服饮下一匕。（《外台》卷二十七）

　　又方煮葵根汁服之，弥佳。（《外台》卷二十七）

　　治久不得大、小便方。

　　猪脂如鸡子，着一杯酒中，煮之令沸，顿服。（《医心方》卷十二）

　　治大、小便卒关格不通方。

