<!-- { "loadSidebar": true } -->
　　吴茱萸南行枝，取之断度如手第二指中节，含之立下。（《证类本草》卷十三）

　　治大小便闭方。

　　乱发末三指撮，投半升水中，一服。（《证类本草》卷十五）

　　卷第五

　　治小便难及遗尿、尿频方

　　治小便不通方。

　　猪胆大如鸡子者，内热酒中服。亦治大便不通。（《证类本草》卷十八）

　　治小便难，淋沥汤方。

　　滑石（八两） 石苇（三两去毛） 榆皮（一升） 葵子（一升） 通草（四两）

　　上五味，切，以水一斗，煮取三升，分三服。一方加黄芩三两（《外台》卷二十七）

　　治淋，小便不利，阴痛，石苇散方。

　　石苇（二两去毛） 瞿麦（一两） 滑石（五两） 车前子（三两） 葵子（二两）

　　上五味，捣筛为散，服方寸匕，日三。（《外台》卷二十七）

　　治遗尿方。

　　取雄鸡肠，烧灰为末，用三指一撮服之，朝暮服当愈。（《外台》卷二十七）

　　治尿床方。

　　用鸡 一具，并肠烧存性，服之，男雌女雄。（《证类本草》卷十九）

　　治小便数而多方。

　　羊肺羹内少许羊肉合作之，调和盐，如常食之法，多少任意，不过三具效。（《外台》卷二十七）

　　卷第五

　　治虚劳里急骨热羸瘦诸不足方

　　治虚劳里急诸不足，黄 健中汤方。

　　黄 （三两） 桂心（三两） 甘草（三两炙） 芍药（二两） 生姜（四两） 大枣（十二枚擘） 饴上七味，切，以水一斗二升，煮取六升，去滓，内饴糖，令消，适寒温服一升，间日可作。呕者倍生姜；腹满者去枣，加茯苓四两。忌生葱、海藻、菘菜。（《外台》卷十七）

　　枸杞汤，治虚劳，口中苦渴，骨节烦热或寒方。

　　枸杞根白皮（切五升） 麦门冬（一升去心） 小麦（二升洗）

　　上三味，以水二斗，煮麦熟药成，去滓，分服一升，瘥止。（《外台》卷十七）

　　淮南五柔丸，治虚劳不足，饮食不生肌肤，三焦不调，大便秘涩，此药和肠脏并治癖饮百病方。

　　大黄（一斤） 前胡（二两） 茯苓（一两） 细辛（一两） 苁蓉（一两） 半夏（一两汤洗） 当归上九味，捣筛蜜和，捣万杵，丸如梧子，食前以汤饮下五丸，日再服，加至十丸。忌生菜凡男女因积劳虚损，或大病后不复常，若四体沉滞，骨肉疼酸，呼吸少气，行动喘 ，或小腹拘急，腰背强痛，心中虚悸，咽干唇燥，面体少色，或饮食无味，阴阳废弱，悲忧惨戚，甘草（二两） 桂（三两） 芍药（四两） 生姜（五两，无者亦可用干姜） 大枣（二七枚） 饴（上六味，以水九升，煮取三升，去滓，内饴，分三服。间日复作一剂。复可将诸丸散耳。

　　黄 加二两、人参二两为佳。若患痰满及溏泄，可除饴耳。（《肘后方》卷四）

　　又方乌雌鸡一头，治如食法，以生地黄一斤，切，饴糖二升，内腹内，急缚，铜器贮甑中蒸五升米久，须臾，取出食肉，饮汁，勿啖盐。三月三度作之。神良。并止盗汗。（《肘后方》卷治心虚惊悸不定，羸瘦方。

　　荆沥二升，以火煎至一升六合，分服四合，日三夜一。（《证类本草》卷十二）

　　肾气丸，治虚劳不足，大渴欲饮水，腰痛小腹拘急，小便不利方。

　　干地黄（八两） 山茱萸 薯蓣（各四两） 泽泻 牡丹皮 茯苓（各三两） 桂心 附子（各二上末之，蜜丸如梧子，酒下十五丸，日三，加至二十五丸。（《千金方》卷十九）

　　卷第五

　　治虚烦不眠及汗出不止方

　　治虚烦闷不得眠，千里流水汤方。

　　半夏（三两洗） 生姜（四两） 麦门冬（三两去心） 酸枣仁（二两） 甘草（二两炙） 桂心（三两） 黄芩（二两） 萆 （二两） 人参（二两） 茯苓（四两） 秫米（一升）

　　上十一味，切，以千里流水一斛，煮米令蟹目沸，扬之万遍，澄清一斗，煮诸药取三升，分三服。忌海藻、菘菜、羊肉、饧酢、生葱。（《外台》卷十七）

　　治烦闷不得眠方。

　　生地黄（五两） 香豉（五合绵裹） 人参（二两） 粟米（三合） 茯苓（四两） 知母（四两） 麦上十味，切，以水八升，煮取二升七合，去滓，分四服忌海藻、菘菜、芜荑、酢物。（《外台》卷十七）

　　温胆汤，治大病后，虚烦不得眠，此胆寒故也，宜服此汤法。

　　生姜（四两） 半夏（二两洗） 橘皮（三两） 竹茹（二两） 枳实（二枚炙） 甘草（一两炙）

　　上六味，切，以水八升，煮取二升，去滓，分三服。忌羊肉、海藻、菘菜、饧。（《外台》卷十七）

　　治止汗粉药方。

　　牡蛎（二两熬） 附子（半两炮） 麻黄根（二两）

　　上三味，捣筛，以白粉一升和合粉汗，汗止。忌猪肉。（《外台》卷二十三）

　　汗后遂漏不止，其人恶风，小便难，四肢微急，难以屈伸，桂枝加附子汤方。

　　大枣（十三枚） 附子（一枚炮） 桂心（三两） 芍药（三两） 生姜（三两） 甘草（二两炙）

　　上六味，切，以水七升，煮取三升，温服一升。（《外台》卷二十三）

　　卷第五

　　治虚劳遗精及益智方

　　治梦失精方。

　　韭子（一升熬）

　　上一物，捣筛，酒服方寸匕，日再。神效。（《医心方》卷十三）

　　灸丈夫梦泄法。

　　灸足内踝上一寸，一名三阴交，二七壮，两脚皆灸，内踝踝上大脉并四指是。（《外台》卷十六）

　　治人心孔 塞，多忘，喜误方。

　　七月七日取蜘蛛网着领中，勿令人知，则永不忘也。（《肘后方》卷六又方丁酉日自至市买远志，着巾角中还，末服之，勿令人知。（《肘后方》卷六）

　　孔子枕中神效方。

　　龟甲、龙骨、远志、石上菖蒲分等，末，食后酒服方寸匕，日三。令人大圣。（《医心方》卷二十六）

　　开心散，令人不忘方。

　　菖蒲 茯苓（各三两） 人参（二两） 远志（四两）

　　上四味，捣筛为散，食后水服方寸匕，日一服。恒服之佳。（《医心方》卷二十六）

　　治人嗜眠喜睡方。

　　麻黄、术各五分、甘草三分，日中向南捣末，服一方寸匕，日三，令人不忘。（《肘后方》卷六）

　　卷第五

　　治服石虚热水肿方

　　葱豆洗汤，治虚热及服石热，当风露卧，冷湿伤肌，热阻在里，变成热风水病，心腹肿满，气急不得下头，小便不利，大便难，四肢肿如皮囊盛水，晃晃如老蚕色，阴卵坚肿如升，茎肿生疮，臭如死鼠，此皆虚损，肾中有热，强取风冷，湿痹故也。内宜根据方服诸利水药，外宜以此汤洗四肢，讫，以葱豆膏敷之。别以猪蹄汤洗疮烂处及卵肿也方。

　　赤小豆（一升） 葱（合青切一升） 蒺藜子（一升碎） 菘菜子（一升舂碎） 蒴（切五升） 巴上六味，以水一石二斗，煮取四斗，以淋洗身肿处。（《外台》卷二十）

　　猪蹄洗汤，治丈夫服石有虚，因劳损热盛当风卧，伤于风湿，身变成热，风水肿病，腹满气急，四肢欲肿，小便不利，阴卵坚肿，茎肿生疮，赤烂臭如死鼠，名水疽，以汤洗之方。

　　猪蹄（一双） 黄柏（五两锉） 蒴 根（切三升） 葶苈子（五合） 蒺藜子（一升）

　　上五味，以水三斗，煮取二斗，冷以洗之，日三。（《外台》卷二十）

　　葱白膏方，治与前葱豆汤同。

　　葱青白（切半升） 菘菜子（半升） 葶苈子（半升破） 蒴 （切半升） 青木香（二两切） 莽草上九味，以猪肪五升煎之三沸，令水气竭，去滓，敷痛处。（《外台》卷二十）

　　卷第六

　　治诸虫方

　　夫九虫者，一曰伏虫，长四寸；二曰蛔虫，长一尺；三曰白虫，长一寸；四曰肉虫，状如烂杏；五曰肺虫，状如蚕形；六曰胃虫，状如虾蟆；七曰弱虫，状如瓜瓣；八曰赤虫，状如生肉；九曰蛲虫，至细微，形如菜虫。伏虫，群虫之主也。蛔虫贯心则杀人。白虫相生，子孙转大，长至四、五尺，亦能杀人。肉虫令人烦满。肺虫令人咳嗽。胃虫令人呕吐，胃逆喜哕。弱虫又名隔虫，令人多唾。赤虫令人肠鸣。蛲虫居胴肠，多则为痔，剧则为癞，因人疮处，以生诸痈疽、癣 、 疥。龋虫无所不为，人亦不必尽有，有亦不必尽多，或偏有，或偏无者。此诸虫根据肠胃之间，若腑脏气实，则不为害。若虚则能侵蚀，随其虫之动而变成诸患也。（《外台》卷二十六）

　　贯众丸，主治九虫动作诸病方。

　　贯众（熬） 石蚕（熬五分） 野狼牙（四分） 芦（二分） 蜀漆（六分炙） 僵蚕（三分熬） 雷上十味，捣筛，蜜丸，空心暖浆水服三十丸，日三。不知稍加之。白虫用榧子汤服。（《外台》卷二十六）

　　治长虫，鸡子丸方。

　　鸡子白（三枚） 干漆（四两熬一本无） 腊（三两） 粳米粉（半斤）

　　上四味，内铜器中，于微火上煎，搅令调，内粉，令凝可丸，置土上温，乃内鸡子，搅令相得，又煎令可丸，宿勿食，以饮下小豆许大一百二十丸，小儿五十丸。效验。（《外台》卷又方取楝实，以淳苦酒中渍再宿，以绵裹，内下部中，令入三寸许，一日易之。（《外台》卷二十治蛔虫攻心腹痛方。

　　取薏苡根二斤锉，以水七升，煮取三升，先食尽取之，虫死尽出。（《外台》卷二十六）

　　治蛔虫，或攻心痛如刺，口中吐清水方。

　　以鸡子一枚，开头去黄，以好漆少许，内中相和，仰头吞之，虫悉出矣。（《外台》卷二十六）

　　治蛲虫在胃中，渐渐羸人方。

　　淳酒 白蜜 好漆（各一升）

　　上三味，合铜器中，微火上煎之，令可丸，丸如桃核大一枚，宿勿食，空腹温酒下，虫不下，再服之（《外台》卷二十六）

　　治三虫方。

　　真珠（一两研） 乱发（如鸡子大烧末）

　　上二味，内苦酒中，旦空腹顿服之，令尽。（《外台》卷二十六）

　　又方捣桃叶，绞取汁，饮一升。（《外台》卷二十六）

　　治寸白虫方。

　　取茱萸根洗去土，切一升，渍一宿，平旦分再服。取树北阴地根。（《医心方》卷七）

　　又方桑根白皮，切三升，以水七升，煮取二升，宿无食，一顿服之。（《医心方》卷七）

　　卷第六

　　治中蛊毒方

