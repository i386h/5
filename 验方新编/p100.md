<!-- { "loadSidebar": true } -->
　　取白杨东南枝，去青皮细切，三斤，熬令焦，绢袋盛，用酒一斗浸之，密封数日，每食前暖一杯服之。

　　治痞满

　　用糖坊内糖浆温饮一二盏，极效。

　　食粽成痞

　　用白酒曲二丸，焙燥研末，清晨白滚汤下，或酒下。

　　化痞膏药

　　用桐油五两，松香八两，当归一两，熬枯去渣，入乳香、没药各一两，将起锅时入真阿魏三钱，用红绢摊膏，先以生姜煨过擦肌肤，方贴此膏，频将热手摩之，或炒热盐在膏外熨之更好。

　　又方：用大蒜数个，捣烂，加大黄、皮硝各一两，共捣成膏，贴患处即消。

　　又方：新鲜水红花（即不边红蓼花）同老蒜捣烂，量入皮硝一二两，捏成饼，比痞块大一

　　治一切症瘕积聚疟痞

　　水红花（即水边蓼）半老穗头连叶带子晒干，不拘多少，量用老蒜头去皮膜同放石臼内，捣如泥，捏成饼，晒干为末，每斤入蚶子壳　灰存性研末四两，再将老蒜捣膏为丸如桐子大。每服百丸白汤下，一日三服，极效。

　　诸物食积作痛

　　白茯苓、炒白朮、制半夏各一两，萝卜子二钱，楂肉一两五钱，陈皮五钱，炼蜜为丸弹子大，空心米饮下一丸。

　　又，酒积，用官料白酒药炒燥研细，每晨开水调服三钱，连进三服即愈。

　　诸积作痛，口吐清涎危急者，用乌梅、花椒、生姜三味煎汤饮之，即愈。

　　消痞去积丸

　　治一切痞积、气积、酒积、食积。黑豆、制香附、五灵脂各五钱，炒研末，醋糊为丸绿豆大。每服五分，姜汤送下。

　　平肝消瘕汤

　　治两胁有块，动则痛，静则止，日渐大，面色黄，吐痰，此症惟妇人多有之。用酒白芍五钱，当归身三钱，焦白朮五钱，柴胡八分，醋炙鳖甲五钱，炒神曲五分，炒山楂五分，炒枳壳五分，白芥子五分，半夏五分，制香附五钱，水煎服，十剂消，二十剂全愈。

　　桃红膏

　　治腹胁积痛。风化锻石四两，铁锅炒热，入大黄末一两，再同炒红，取起，入肉桂末五钱，共和匀，米醋调成膏，摊浓帛上贴之。

　　三妙膏

　　胸腹胁肋积聚痞块，贴之甚效。松香煎四两、蓖麻肉（去壳）二两、皮硝五钱、共捣成膏

　　消积丸

　　治米麦果菜肉食积滞。绿矾（炒红）二两，炒山楂、炒麦芽、陈皮、煨草果、槟榔、三棱米

　　男妇痞块方

　　鸡蛋五个，阿魏五分，黄蜡一两，调匀煎饼，分作十块，每早吃一块，滚汤下。诸物不忌，腹痛无妨，大便解下胶漆，即散矣。

　　又方：全白鹅之血向口中宰之，乘热服下四、五次，如盛碗内则腥气难食。此方既治噎膈，又治痞块，均极神效。

　　又方：甲鱼一个，约重半斤，捣烂，加麝香三分，敷患处，俟鱼肉干，则愈。

　　咳嗽部

　　咳嗽诸方

　　外感风寒咳嗽初起，用生姜三钱，连皮捣烂。白糖三钱，煎汤服，盖被取汗即愈。

　　又，款冬花研末，姜汁五钱，黄米糖二两，炖化热服。

　　又，桔梗六分，川贝母一钱，白菊花一钱，水梨肉一个，水煎服。

　　又，痰火久咳方：生姜汁、萝卜汁、梨汁、白蜜各四两，白糖二两，紫苏、杏仁各一两，研末和前汁，熬成膏，不拘时服。

　　又，阴虚火嗽方：丝瓜烧灰存性研末，枣肉和丸如弹子大。每酒化下一丸。

　　又，痰喘咳嗽方：好茶叶末、白僵蚕各一两，共研末，临卧开水冲服。

　　又方：川贝母一钱，炒枳壳一钱，苏叶一钱，甘草一钱，萝卜汁一种，同酒调服。

　　又，胡桃肉三个和生姜三片，临卧细嚼，就枕服。

　　又，姜汁一小杯，梨汁、萝卜汁、茅草根汁各一碗，白蜜四两，共入瓦罐调煎，不拘时冲服。

　　又，消痰止嗽膏：白米糖一斤，猪板油四两，谷雨前茶叶二两，水四碗，先将茶叶煎至二碗半，再将板油去膜切碎，连茶叶、米糖同熬化收贮，每以白滚汤冲数匙服。

　　又，咳嗽气喘方：杏仁（去皮尖）、胡桃肉等分，研如膏，入蜜少许和丸如弹子大。每服又，荞麦粉四两、茶叶末二钱、白蜜二两、水一碗，顺手搅千下，必须一顺搅去，不可倒逆，饮之良久，气下即愈。

　　又，劳伤咳嗽方：真麻油、白蜜各四两，煎数滚入鸡蛋五个，再煎数滚取出，空心服，连服数次自愈。

　　又，太平丸：治劳症咳嗽喘急，久成肺痿，肺痈并治。天冬、麦冬、知母、贝母、款冬花、杏仁炒各二两，当归、生地、熟地、黄连炒、京墨、桔梗、薄荷各一两，白蜜四两，共研细末和匀，用瓦锅先将白蜜炼熟，后下各药末搅匀，再上火，入麝香少许熬一二沸，作丸如弹子大。每日服三丸，口中噙化。

　　又，气嗽痰喘咳吐脓血方：莱菔子炒研末，煎汤服之。

　　又，咳嗽不止胸膈气壅滞方：取桃仁一升去皮尖，麸皮同炒为黄色，研细贮瓶中，以酒五升浸，密封三日后，每温服一钟，日饮三、四次。

　　又，蝉蜕七枚研末，粥饭调服。

　　又，多年哮喘痰多咳嗽，明矾一两，朱砂四钱，共为细末，饭糊为丸。每晚临卧送下七丸，药完自愈。名滚痰丸，并治伤风咳嗽。

　　又，肺燥咳嗽方：松子仁一两，胡桃仁一两，和熟蜜共研如膏，收之，每服二钱，食后水冲服。

　　又，肺虚咳嗽方：猪肺煮熟，蘸苡仁末食之。

　　又，冷气咳嗽方：干生姜，或加饴糖，以热酒冲服。

　　又，气逆咳嗽方：杏仁连皮炒研，熟蜜和为膏，含咽自止。

　　又，劳嗽方：大白萝卜一个挖空，入冰糖填满，于饭锅上蒸熟，露一宿，温热食之。

　　又，久嗽气急方：知母去皮毛切片炒一钱，杏仁姜汁泡去皮尖炒五钱，水煎服。次以萝卜子、杏仁等分研末，米面糊为丸梧子大，每服五十丸，姜汤下。

　　又，久嗽言语不出方：诃子一两去渣，杏仁一两去皮尖，通草二钱，共锉。每服四钱，煨姜五片水煎服。

　　又，真苏子二两，诃子三两，山楂三十个，百草霜三两，共为末。每服二钱，热酒调服又，久嗽聋哑方：青蒿不拘多少，童便煮服。

　　又，男女咳嗽吐血方歌：三两苏油四两蜜，三两生姜自然汁。

　　明矾诃子各五钱，文武火煎黑如漆。

　　不论临睡并起早，远年咳嗽无踪迹。

　　又，老年人痰喘咳嗽气急胸满，极能调和胸胃。紫苏子、萝卜子、白芥子等分晒干，微炒研细，随饮食啜之。

　　又，咳嗽已久，朝暮更甚方：川贝母去心研末，冰糖等分。每用二钱，滚汤调服，数日渐次而愈。

　　又，久嗽不止方：贝母一两研细末，蜜为丸，龙眼汤送下，立止。

　　又，猪肺一具，姜汁半盏，白蜜四两，杏仁四十九粒，共入肺内煮熟，睡一会将肺吃下可止。

　　又，百部一味熬膏，入蜜，不时服。

　　又，真蛤粉瓦　，加青黛少许，淡荠菜汁并麻油数点，调服二钱，极效。

　　又，桔梗、茯苓、贝母、甘草、玉竹、沙参、麦冬、苏梗、百部等分，水煎服。

　　又，三月三日荠菜有花者，连根拔起挂檐下，阴干，煮食数次，不可加盐。

　　又，鲫鱼骨，烧灰研细末饮服，均极效。

　　又，五汁肺治虚劳咳嗽见血，神效。用健猪肺一个，不落水去膜扯碎，忌铁器，人乳一碗、藕汁一碗、青皮甘蔗汁一碗，水梨连皮汁一碗，童便一碗，多加尤妙，用瓦锅同肺煮极浓极烂，加入怀山药、茯苓末，捣和为丸。早晚用开水送服二三钱，奇妙异常。

　　又，咳嗽秘方：胡桃肉一斤，去壳切勿去皮，白蜜一斤，将猪板油一斤熬取汁去渣，再将胡桃、白蜜入油滚热，贮瓷器内。每早取二两，滚水冲服，虽一年半载之痼疾。亦可渐次减除，精神复旧，不可妄投补剂为要。

　　哮喘痰厥

　　哮喘方：每早空心吃苡仁粥一碗，神效。

　　又，无论远年近日，冷热哮病，于三伏日将生老姜切片，日晒夜露四十九日足，雨天不算，晒露足后，将姜片研细末，瓷瓶收贮听用。再用糯米升半，白米升半，磨成细粉，用时以粉一二合，水和匀，用姜末作包心馅子搓成汤丸，待病患熟睡，预备滚水煮熟汤丸，轻轻唤醒病者，即与之食，或九丸、十一丸，须成单数，小儿减半，每夜食一次，久食自愈。

　　又，哮吼奇方：僵蚕七个，焙黄研末，米汤送下，其效如神。

　　又方：取盐蝙蝠一个，去毛焙燥研细末，黄酒冲服。

　　又，哮吼气急方：核桃肉一两、细茶末五钱、入蜜三四匙，捣成丸如弹子大。不拘时含入口中，噙化咽下。

　　又方：半夏、前胡、当归、浓朴、陈皮、肉桂、甘草、苏子、沉香、香附，共研细末，每服数挑，滚水冲服。

　　又，痰哮方：川楝子一两，枳壳五钱，制香附一两，生牡蛎七钱，生地栗一两，青盐三钱，共研末，水泛为丸，每早吞服三钱。

　　又，痰喘气急方：用梨剜空中心，纳入小黑豆令满，留盖合住扎紧，以糠壳火内煨熟，捣作瓶，每日食之。

　　又，咳嗽方内滚痰丸极妙。

　　又，痰厥方：白矾一两，水一碗煎半，入蜜少许，再煎少时，温服，得吐即愈。如不吐，再饮热滚水一盏吐之自安。

　　痰迷心窍方：陈胆南星二钱、广木香三钱、天竺黄、茯神、沉香、石菖蒲、远志肉、（甘草汁炒）净枣仁、辰砂各二钱，共研细末。每服三钱，姜汤送下。

　　又方：石菖蒲、生姜，共捣汁，灌下即愈。

　　又，风痰方：莱菔子生用研末，水冲服之，得吐即愈。

　　又，中痰方：生明矾末，调阴阳水灌之，再服再吐，极效。如不吐，再用明矾煎热汤催之。

　　又，胸膈积痰方：取顶大葱白头二三十个，略捣烂，入锅内炒热，俟微温涂敷胸坎，不久，痰即尽出。

　　吐血部

　　吐血验方

　　凡吐血症，切不可吃药，误用寒凉之药，固不得法，而骤投滋补之剂，亦非所宜。惟有童便一味最良。或服自己小便更妙，名曰回龙汤，可以除根。戒房劳，忌食羊肉、鸡、酒、葱、蒜、姜、椒辛辣发物。每日早起，先将隔宿小便溺去，再将第二次小便用洁净大碗盛之，其色白，其味淡，即乘热吃下，随以南枣二枚，口含咀嚼，自不恶心。如小便黄浊者不可吃。即用开水一碗，少加白糖待温饮之，闭目静坐，其小便必然清如泉水，日日饮之，不可间断，久服常服。不惟吐血可以除根，而精神身体益加强壮，其功最大，奇验奇灵，诚吐血症第一良方也。

