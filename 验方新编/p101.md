<!-- { "loadSidebar": true } -->
　　又，吐血经验方：取马桶碱一大块（即多年马桶底下结成粪尿硝者是也，嘱倒马桶者留心取之），用阴阳瓦略　存性研末，另用黑枣去皮核，蒸熟捣烂加入马桶碱末和匀为丸。每服三钱，白汤送下，已见奇效。

　　痨病呕血气弱等症

　　大黑枣数斤装红布袋中，用线密缝，浸尿桶内，童便更佳，至七昼夜，取出，漂净去皮核，另用莲子肉磨成粉，捣和为丸如桐子大。每早开水送下三钱，切勿轻视，屡见奇效。

　　吐血仙方

　　不论何经之血俱效。蚕豆花（必须茎上第一朵），阴干研末，煎汤频饮即止，并可除根。

　　如无花时，即用叶抽去筋阴干，煎汤服之，亦效。

　　引血归源方

　　忽然血晕吐血，多至数升者，一时切勿服药，急服童服二三碗，后得血止神安，再用广西真山羊血，临卧每服三分，不过三服，引血归源，即自止矣。

　　吐血除根方

　　生西瓜子二升，淘净泥灰，用大砂锅浓煎，沥清，加入冰糖少许，代茶饮之，常服勿间断，可以除根。至轻至微之物，竟能大效大验。

　　劳伤郁闷吐血

　　全黑猪蹄四个，要猪身上无一黑毛者，加入六月雪草，用瓦罐淡水，勿加盐煮食，极效

　　劳心吐血

　　莲子二十一粒磨为末，酒调，食后服，久服自愈。

　　又方：莲子心七个，糯米二十一粒，为末，酒调服。或用墨汁作丸服之。

　　卒暴吐血

　　海螵蛸研末，米饮下一钱，又藕节、蒲黄、血余烧灰，等分研匀，开水调服。

　　又方：广陈皮、生粉草、研细末，每钱半，酒调服。

　　伤肺吐血呕血

　　白芨数两炒黄色为细末，每服一二钱，晨早米汤送下。

　　呕出全是血

　　此血从胃中来。韭菜、茅草根、藕节、侧柏叶、荷叶，以上五味或全用，或随便用，俱取汁，磨陈墨五分，姜汁三匙，冷服，寒天则隔温之。如无陈墨，则用童男剃下头发洗净，瓦研细过筛，调汁服。

　　吐血成盆

　　贯众五钱研末，黑头发五钱，瓦　研细，扁柏叶多用，捣汁一碗，入末于汁内，隔汤煮一炷香，取起加童便一杯，黄酒一小杯，徐徐饮之。

　　咳嗽吐血

　　木耳一两，槐米一两（即槐子不开花者），荆芥一两，蒲黄一两，俱炒黑共为细末，每早

　　痰嗽带血

　　大柿饼饭上蒸熟，批开入真青黛一钱，临卧常服一枚，效。

　　吐血诸方

　　雄猪肺一个须不见水，入童便内浸一昼夜取出，再用藕汁、人乳、童便、梨汁（梨连皮捣取汁）、萝卜汁、杏仁汁各一碗不加水，入瓦罐用炭火煮烂，忌铁器，将炒糯米粉收干为丸。每日早服三四钱即愈。

　　又方：用鸡蛋一个打开，和三七末一钱，藕汁一小杯，陈酒半小杯，隔汤炖熟服之，不过三五次即愈。

　　又方：用少壮人乱头发，以肥皂水洗净晒干，烧灰存性，用绢包煎汤服之。

　　又方：侧柏叶童便炒黑，枇杷叶刷去净毛蜜炒，藕节共煎汤服数次。

　　又方：益母草捣汁一杯，童便一杯，炖热服。无鲜者以干益母草三两煎汤，兑童便服亦可。

　　又方：七星草，叶背有似骨牌点，三十二张全者煎汤服之。

　　又方：旧袜底烧灰，黄酒冲服，去渣。

　　又方：藕节、蒲黄炒、扁柏叶、丹皮、白茅根各一钱，水煎兑童便一种，空心服，忌食煎炙。

　　又方：黑姜灰为末，童便调敷一钱。

　　又方：侧柏叶煎汤兑童便，当茶，常服。

　　又方：新丝棉烧灰五分，酒调服。

　　又方：藕节捣煎浓汤，调白芨末服之，即止。

　　又方：兔首一个，整烧存性为末，每服二钱，黄酒调下。

　　疟疾部

　　疟疾初起

　　生姜捣自然汁半杯，露一宿，临发日五更时，面北立饮即止。

　　又，牛膝草根，水煮当茶，不时服之。

　　又方：南苍朮（米泔水泡炒黄）、浓朴（姜汁炒）、陈皮各二两，生甘草、制半夏、藿香各又，治疟神方：姜皮、陈皮、山楂、麦芽、神曲各一钱，冰糖水调服，极效。或五月五日修合更妙。

　　又方：生首乌五钱，青皮、陈皮各三钱，用酒水各半煎服，不论久近皆效。

　　凡治疟疾，无论阴疟阳疟，总以前十五卷倪涵初疟疾三方依次服之，无不应手取效，屡试屡验。

　　治疟屡效方

　　青皮、（醋炒）陈皮、姜皮、白朮、柴胡、桔梗、制半夏各二钱，水煎六分，另用山楂二又方：能饮酒者用白糖四两，烧酒半斤，疟来时烫极滚，尽量饮之。

　　又方：当归、茯苓、陈皮各一钱，甘草五分，用好烧酒浸一宿，临发时去渣温服，量大者加倍服之，必须多服数次，疟必止。

　　又方：棉花子、胡椒各七粒为末，病前一时，烧酒送下，盖被蒙睡取汗，即愈。

　　间日疟疾

　　密陀僧六分研极细，白洋糖五钱，未发时早一刻热酒调服，小儿用三分之一。

　　又，截疟丹：五月五日取独头蒜不拘多少舂烂，加入好黄丹，再舂作丸如圆眼大，晒干收贮。凡疟疾发过二三次后，临发日鸡鸣时，以药一丸略捶碎，取井花水，面东服之即止。

　　存性，研末，空心淡姜汤下七分，老弱者减三分。

　　又，男妇胎疟及阴阳疟均治方：鳖甲醋炙二钱，常山酒炒一钱，枯芩一钱，桃枝三个，煎服即愈。

　　三日疟方

　　甲鱼壳用醋炙透，青蒿等分，共研细末。每服三钱，或酒或水，早一时冲服。

　　又，三日疟方：每日用冰糖五钱，煎汤饮之，十服必愈。

　　又方：雄黄三分，密陀僧三分，共研细，将烧酒一小杯，炖热冲药，临发向东服，勿使四眼人见，用被盖暖取汁即愈。

　　又方：生姜、细茶、山楂、柴胡各二两，用酒、河水、井水各一大碗煎，露一宿，次早温服。

　　又，独蒜一枚、黄丹一钱，捣和分作三丸，于发日早起，向东以井花水送下一丸，连服三日效。

　　又，三阴疟验方：丝瓜络二个，熟面和菊花汁少许，填入丝瓜络内，以刀切片，不拘多少，以豆油煎熟，醋浸，露一宿。随量饮之，其疟即化，三次除根，永不再发。

　　又，三阴疟方：乌梅三个，陈皮、青皮、当归、知母各三钱，水煎服，五服除根。如初起加穿山甲炙三钱，同煎服即愈。

　　疟疾外治各方

　　胡椒、硫黄各三厘研末，掺膏药上，贴背脊之正对肚脐眼处，过期即愈。

　　又，明雄黄、制附子、真樟脑各等分为细末，于疟未发前一时，以棉花少许包裹药末三分塞鼻孔中，男左女右，寒药后勿食汤水，睡过此时即愈；重者依法塞二三次必效。小儿量为减用。

　　又，荜茇研细，置暖脐膏上贴脐中，三日可愈。

　　又，治间日疟方：明雄黄，独头大蒜，于端午日午时，将粽子尖捣烂和丸如桐子大，朱砂为衣，三发后清晨贴在眉梁间，以太乙膏盖之即愈。

　　又，用旱莲草捣烂，置左手寸口上，以古钱一文压定，将帛条包扎，良久起小泡，谓之天灸，止疟甚效。

　　又，小儿疟以蝉蜕二三两，包好与小儿作枕，其疟即止。

　　祝由科治疟法

　　不论桃、杏、枣、栗或干果用一枚，念咒曰：吾从东方来，路遇一池水。水里一条龙，九头十八尾。问伊芳吃甚么？只吃疟疾鬼。念一遍，吹气一口在果子上，连念七遍，吹七次，即将果子令病患食之。须于五更时，鸡犬不闻，面向东立念之。忌食荤腥生冷。此方无药之处，济人甚效。

　　又方：清晨日未出时，脱下病患贴肉衣一件，用小坛一个，将衣服入坛内，令病患吹气三口入坛，即以纸封坛口扎住，送去僻静处。行此法时，不令人见，见则不效。

　　又方：五月五日，取全本时宪书烧灰，以雄黄酒调和为丸如桐子大。每清晨开水吞下一丸，止疟甚效。

　　又，疟发过三次后，于未来先一日，用川贝母末三钱，黄酒冲服，尽量而醉。外用老姜一块捣烂，敷海眼穴，即是后颈齐领圆骨处，以筋骨痛膏盖贴，蒙被熟睡取汗而愈。愈后须多贴几日方不复发。忌食南瓜、芋艿、鸡、鸭蛋等发物百日。

　　热疟热多寒少

　　穿山甲一两、红枣十个，同烧存性为末，发日五更用井华水调服三钱，三服即愈。

　　寒疟寒多热少

　　生姜四两，连皮捣汁一钟，露一夜，空心冷服。

　　久疟不愈

　　白朮土炒为末，每服二钱，酒调服，十剂除根。此脾寒疟。

　　又，久疟方：荞麦细面，不拘多少，以活鳖鱼刺血和为丸，阴干，未发之先，预服三钱，白滚汤下。

　　又，老疟经年不愈方：用龟板以醋炙酥存性，研末酒调，每服二钱，均极效。

　　久疟腹中结块名曰疟母

　　醋炙鳖甲、土炒白朮、蜜炙黄　、酒白芍、川芎各一钱，炙甘草五分，水煎服。

　　孕妇胎前发疟乍寒乍热

　　夜明砂三钱，空心用茶调服。

　　疟痢不止，龟壳烧存性研末，酒调服少许，极效。

　　却疟痢百病法

　　立秋日五更时取井华水，合家长幼各饮一杯，全家可免疟痢一切病症。

　　新久疟疾验方

　　土炒白朮、芥菜子各三钱、干姜二钱、姜半夏一钱、水煎三服即愈。

　　久疟成痞

　　凡多年疟痞，遇秋即发，服此药一二两，无不断根，初疟发过多日后亦可服。常山一斤切极薄之片，用盐与酽醋五斤煮干，晒三日，再煮二次晒干后，研细末，鸡心槟榔半斤研细末，二味和匀，用醋糊米粉为丸如桐子大。每服三钱，小儿减半。

　　霍乱部

　　霍乱症

　　《本草从新集注》云：霍乱有寒热二症，仓卒患此，脉候未审，慎勿轻投偏热偏寒之剂，曾见有服姜汤而立毙者。凡一切霍乱最忌滚汤滚水及米饭粥饮姜椒热物，食之不救。凡吐泻交作名湿霍乱犹易治，惟心腹绞痛不吐不泻者为干霍乱，症最危险，稍为迟缓，多致不救。无论症势缓急，惟有查照卷十五霍乱症内，用锋利碎瓷片刺少商穴、委中穴二处，使出血即愈。诚百发百中，真霍乱各症及绞肠腹痛外治第一简便仙方也，屡见奇效。用锋利瓷针略刺破皮，只要见血，并不伤痛，立刻起死回生，其灵验好过服药，尤更效速。奉劝老幼男妇小孩，切勿疑畏，广为传人，功德无量。穷乡僻壤，仓卒夜深、一时无处觅药者，受惠实非浅鲜。

　　霍乱诸方

　　用滚开水兑生冷水各一半，名阴阳水，加入生明矾末二钱，调匀服之。

　　又方：食盐一大撮炒黄，入童便一大钟，温水兑服，少顷吐下即愈。

　　此二方治干霍乱症，上不得吐，下不得利，肚腹绞痛，冷汗欲绝，服之奇效。

