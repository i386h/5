<!-- { "loadSidebar": true } -->
　　又，用雄猪肚一个洗净，入杜仲半斤，用线缝固，煮烂去药，连汤食尽，兼能治腰痛。

　　又方：雄鸡肫肝皮数十张，阴阳瓦焙干，热黄酒冲服。

　　又方：韭菜子一两研末，每晨早滚水调服二钱，均极神效。

　　前阴部

　　阴毛内生虫生虱

　　阴毛生虫，或红或白，奇痒难忍，以生白果嚼烂，时时擦之，其虫自绝。再以槟榔、川椒煎汤先熏，微温久洗。

　　又，生虱以百部煎浓汤，先熏后洗。或用烟油调雄黄末擦之。或用水银以唾津研烂擦之即除，极为效验，戒食甲鱼，不致再发。

　　玉茎中痛

　　生甘草梢五钱，煎水服之，奇效。

　　又，尿管中疼痛方：　蓄、车前子、木通、栀子（炒）、滑石、大黄、瞿麦、甘草梢各等又，玉茎强硬不痿，精流不止，痛如针刺，名曰强中，乃肾滞漏疾。用丝瓜烧存性研末，每服二钱，水调下。

　　又，取人乳三杯，入木香末一分，麝香少许，调匀服之，后饮浓茶一杯，阳必败。

　　又方：肥皂荚一个，烧存性研末，香油调搽自愈。

　　肾囊风痒

　　用初滚饭汤洗之，洗过倾入鱼池。或用蛇床子同白矾煎汤洗之。如干痒用核桃油润擦，湿痒用炉甘石、蛤粉共研细末扑之。

　　又方：川鳖甲、蛇床子、白芷，等分研末，以棉扑之，或用麻油调搽。

　　又方：苏叶（炒干）、枯炭，共研末掺上，痒即止。

　　凡肾囊湿痒，抓破已成疮。或妇女阴户亦有湿痒成疮者。外治之法，用黄丹、枯矾、生牡蛎，共研末，搽擦即愈。

　　又方：自死龟板一个，瓦上炙存存性，研末，加冰片少许，麻油调敷，极效。

　　肾囊肾子肿大

　　用棉花子仁一两，煎汤常洗之，自消。

　　又，肾肿如斗，用生蔓荆根捣烂封之，即愈。

　　又，肾囊肿痛方：用葱白和乳香捣烂敷之，即消。

　　肾囊湿烂欲溃裂

　　松香研末，纸卷作筒，每筒入花椒三粒，浸入灯盏油内三宿，取点烧接取滴下之油擦之。每先用茶汤洗过。

　　肾囊生疮

　　头发烧灰，苏叶焙干，杉木皮烧灰，共研末，疮湿则干掺，疮干即用青油调敷。如囊烂无皮，以苏叶包之愈。

　　肾囊腐烂不堪

　　苍朮、甘草二味煎汤，洗净拭干，然后以五倍子为末敷之，数日即愈。

　　囊溃偏坠

　　丝瓜叶烧枯存性三钱，鸡蛋壳烧灰二钱，温酒调服。

　　又，治偏坠方：生姜捣取自然汁，入宫粉五分，调匀敷之，数次即愈。忌发物、房劳、气怒数日。

　　肾囊痈

　　生在大便前小便后。初起内消散：生甘草节四两研末，皂角末五分，分作四剂，滚水调服立消。愈合以六味地黄汤服之。

　　龟头肿烂

　　儿茶、冰片共研极细末，干掺之极效。

　　又，龟头生疮，甚至如蜡烛花，用藤黄磨麻油搽之，久而自愈。

　　又方：乱头发一团，用盐水洗净油，再用清水洗极净，放瓦上炙枯焦，枣核七个瓦上枯，共研细末。先用甘草煎水，将疮洗净拭干，再将药末频搽自愈。

　　又方：生甘草研末，调生白蜜，搽之极效。

　　又，下疳疮方：明矾、皂矾，等分为末，装入一颗大五倍子内，瓦上烧灰存性研末，再加冰片三分，儿茶少许，再研匀，搽之即愈。

　　囊痈

　　又名骑马痈，又名悬痈。凡觉玉茎后、谷道前肿痛，即多用生甘草煎浓汁代茶饮之，多服为妙，以杀其毒。外用野紫苏叶（即面青背紫者是），焙干为末，麻油调敷，早为消散最妙。

　　小便

　　小便不通小腹胀懑

　　用连须葱白二斤，捣烂炒热，分作两股，各以布包，轮流热熨脐下即通。能加麝香其效更速。

　　又方：食盐二两火　，和温水二升服之，以手指入喉探吐，上窍通则下窍亦利，真妙法也。

　　又方：栝蒌仁不拘多少为末，每服三钱，温酒调下，不饮酒者，米汤调服亦可，以通为度。

　　又方：乌梅肉为末，水调服二钱。或以麻皮一握切细，入甘草少许，同煎服。

　　又，猪胆汁兑热酒冲服。

　　又，棕皮毛烧存性，为末，淡酒调下即通。

　　又方：灶心土研末，冷水调和，涂敷脐上即通。

　　又，小麦秸一握，煎汤饮之。或用葱煎汤饮之。

　　又，小便不通，用导赤散，生地三钱，赤芍、木通各二钱，生甘草梢三钱，水煎服。为利小便要药，如服之不效，再加升麻五分，升清降浊，大有奇功。

　　又方：木通、生地、滑石、车前子、生甘草各等分，水煎服。

　　又，妇女小便不通，用杏仁七粒，去皮尖、面炒黄，研细，以开水调服立通。

　　小便不通出血痛甚

　　生甘草梢三钱，食盐三钱，煎汤服之即愈。

　　又，小便出血，痛不可忍。木通、滑石各一两、黑牵牛五钱、共研末。每服二钱，灯芯、葱白汤空心服下。

　　小便出血

　　车前草根半斤，洗净捣烂，绞取汁，多服极效。

　　又方：小麦麸炒香，醮肥猪肉食之。

　　又方：侧柏叶捣汁调糯米粉，乱头发烧灰研末，共为丸梧子大，白汤吞下五十丸。

　　又方：紫菀一两，水煎服。

　　又方：生鲜枸杞根煎浓汁，每服一钟，少加酒，空心服。此药清心肾、开郁结，兼以分利，小便自清。

　　又方：苎麻根，煎汤服，均极效。

　　尿后有鲜血

　　柿饼三个，烧枯存性研末，陈米煎汤，调服即愈。

　　又，车莲饮：治溺血屡验。车前草、旦莲草，共捣烂，绞取汁一茶钟，空心温服。如无鲜者，即用干者各三钱煎汤服亦可。

　　小便撒血

　　荆芥、砂仁，等分为末，旱莲汤调下。

　　溺时其痛如刺

　　甘草梢、木通，各一两，水煎空心服，立愈，极效。

　　夜多小便

　　糯火蒸糕，用火炙热食之，以温酒送下，或白汤下。行坐良久，待消化即睡。虽一夜小便有十余次者，常久食之，无不奇效。又以糯米磨成粉煮作羹食者，取其容易消化。

　　又方：核桃肉用盐炒熟，临睡食数枚，温酒送下。

　　又方：益智二十四个，研碎入盐同煎服。

　　又方：用燕子窝泥取下烧红，以开水淬之服下即止，小儿三次即愈，均极奇效。

　　房劳小便溺血

　　鹿角胶五钱（用鹿角霜炒成珠），没药、血余（瓦　存性）各二钱，共研细末，每服三钱，

　　小便淋沥

　　用葵花一握，水煎数沸，服之即愈。

　　又，小便欲解不解，解亦不爽快，解后又要解，总是淋沥，诸药不效。有一过路方士传方，以甘蔗青草梢一两，生，酒煎服，三日全愈。予因目睹其效，故特记之。

　　小便不禁遗尿

　　用羊肚洗净，水煮熟，空腹食之。连食四、五个，即愈。

　　又方：白龙骨、桑螵蛸，共研末。每服二钱，盐汤调下，即愈。

　　大便

　　（附肠红下血。

　　大便不通

　　除有病者，仍从病症虚实热燥，对症医治。如无故肠闭不痛，用芦荟一钱，朱砂五分，共研细，以饭为丸如桐子大，开水送下，即通。

　　又方：以松子仁捣烂，调生白蜜，开水冲服。

　　又方：用橄榄核磨汁饮之。

　　又，大便闭结，烦躁不安，饮食难进。用生蜂蜜一大杯，加玄明粉或二钱或三钱，看病热轻重，斟酌加之，开水冲化，服下即通。

　　大便不通肚腹作胀

　　人参、蜜炙黄　各三钱、白朮、陈皮、油当归各二钱、银柴胡、甘草各一钱、水煎服，即通。

　　又方：乌　树根，长一寸，劈破，水煎服之，立效。

　　又方：萝卜子一合研碎，皂角烧研末，冷水调服二三钱。

　　又方：生芝麻不拘多少，研烂，加糖少许，水调服。

　　又，多吃猪油，可以润肠。

　　年老及虚弱或病后便闭

　　松子仁、柏子仁、核桃肉、榧子肉、叭哒杏仁各等分，量加白糖霜捣作饼食。此方年老虚人，风秘、血秘，大便艰涩，以及病后、妇人产后便闭皆宜。

　　大便下血

　　猪大肠洗净，用木耳不拘多少，同煮熟常食，自愈。

　　又方：棉花核炒熟三两，侧柏叶炒黑四两，槐米炒一两，共研末，以柿饼蒸熟捣烂如泥和为丸。每日早晨滚汤送下四、五钱。

　　又方：煨柿饼三个，地榆一两炒黑，二味共研匀，分作四服，槐米煎汤，空心调服，药完全愈。忌火酒、发物。

　　又方：槐花三两，一半炒，一半晒，研末；柿饼七个去蒂，乌梅十四枚去核，共捣烂，为丸如梧子大。每空心开水服。

　　又方：好墨为细末二钱，阿胶化汤调服，热多者尤更相宜。

　　肠红下血方：槐角、地榆、当归、防风、赤芍、黄芩、甘草各一钱，黄连五分，水煎空心服即愈。

　　又方：槐角、地榆各三钱，均炒黑，水煎，服下即愈。

　　又方：扁柏叶一斤，蜜浸一宿，晒干，青州柿饼一斤，火　存性，共研为末拌匀。每服三钱，开水送下，屡经效验。

　　大便下血方：当归身、山萸肉、生地、阿胶（石膏炒珠）各一两，棉花子一斤，以上五味血渐止矣。忌食花椒、胡椒、烧酒诸热物。

　　又方：紫草煮猪肉，连汤食，俱极神效。

　　肠红下血粪前粪后

　　黄连、当归各一钱，苦参、荆芥各二钱，水煎空心服。

　　又，木耳、青菜，猪大肠共煮，常食最妙。

　　又方：荸荠、红枣各半，煮熟，连汤食之。

　　又方：霜后干丝瓜，烧枯存性研末，空心酒服二钱。

　　又方：生柿子二个，竹刀切去蒂核，以棉花子塞入柿内，仍盖好，瓦上　存性研末，米饮热调服。

　　又方：乌梅七个，热猪血半斤同煮好食，去梅，不用盐。

　　又方：粗草纸烧灰，砂糖拌匀，开水调服。

　　又，因酒毒下血方：大田螺五个，烧至壳白肉干，研末作一服，热酒调下。

　　又方：粪后下血，艾叶、生姜煎汤服之。

　　大肠下血

　　属风热。柿干烧灰，米饮服二钱。

　　又方：棉花核、槐花米，各等分炒黑，用乌梅水、陈酒为丸。每日用乌梅煎汤送下三钱。

　　又，下血不止，势甚危笃，用丝瓜烧存性为末，槐花减半为末。每空心米饮服二钱，极效。

　　又，下血不止，服自己小便，名回龙汤，极妙。

　　又方：猪肠一条洗净，以槐花炒研末，入肠内扎两头，加醋入砂锅煮烂，为丸梧子大。

　　每服三十丸，温酒送下，均极神效。

　　小儿科

　　应与前卷十小儿科合并参看。

