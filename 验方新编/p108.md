<!-- { "loadSidebar": true } -->
　　用胡粉和东方陈壁土为末敷之。

　　耳内流黄水脓汁臭烂

　　水龙骨（船底缝中陈油锻石）一两，硼砂二钱半，共研末和匀，每用少许，以鹅毛管吹入

　　耳边鼻下赤烂

　　黄丹（　令赤色）、绿豆、白矾各一钱，共研末，唾调敷。

　　头骨缝开不合

　　即囟门不合。小儿头缝不合，名曰解颅。用蛇蜕炒焦为末，和猪颊骨中髓调敷头顶上，日搽三次，久之自愈。

　　又，囟开不合，鼻塞不通，用天南星泡去皮为末，淡醋调绯帛上贴囟门，烘手热，频熨之，立效。

　　又，小儿囟陷，用半夏末，水调敷足心，自愈。

　　又，小儿囟填，谓囟门肿起也。也黄柏末，水调敷足心，即消。

　　又，囟开不合，用于姜七钱，细辛、桂心各五钱，共为末，姜汁和敷囟门，候小儿面赤即愈。

　　小儿头上软疖

　　枯白矾末，清油调敷。

　　又方：取桃树上不落下之干桃子，烧灰存性研末，清油调敷。

　　又，头上热疖方：发面一块，调稀贴疖上，中留一孔。

　　又，鳝鱼尾贴上，即不疼而愈。

　　又，疖老不穿方：用铁灯盏盛桐油烧滚，加入密陀僧少许，候冷搽上，疖即穿溃不疼痛又，小儿热疖方：芙蓉叶、菊花叶，共捣烂敷之，或煎汤洗亦可。

　　小儿头上生疮

　　浸淫成片，用生芝麻以口嚼烂涂之。

　　又，猫公刺嫩尖擂取汁搽之。

　　又，白苋菜梗烧灰存性，皂角焙枯存性，共研末，麻油调搽。

　　又，小儿头烂方：轻粉、樟脑各一钱、明雄黄、水粉、广黄丹、乳香各三钱、硼砂二钱、熟石膏四钱，共为末，麻油调搽。

　　又，核桃肉连皮，灯火上烧枯，碗盖去油火毒为末，加轻粉少许，菜油调搽数次即愈。

　　又，水浸松木，黑油伞衣，陈艾叶，陈蒜根，用老桐油罐盛药，煎水洗之。洗后再用皂角、丛竹壳，均烧灰存性，麻油调搽。

　　小儿头上肥疮或遍身腐烂并治诸般烂疮

　　羌活、大黄（炒）、花粉各三钱，黄芩、黄柏、防风、白芷各二钱，乳香、没药、雄黄各底

　　小儿眉丛生疮

　　穿山甲取前膊二甲，炙焦为末，加轻粉少许，清油调敷。或用蒜瓣烧灰，灯油调搽，均极效。

　　小儿耳前后生疮

　　黄柏、枯矾、海螵蛸、滑石、龙骨各等分，共为末，如湿即干掺，如干用猪油调敷，神效。

　　小儿甜疮

　　多生于面部两耳前，令其母口中嚼白米成膏子，临卧涂之，三五次愈。

　　小儿胭脂火眼

　　蓖麻子去皮研烂，并锈铁磨水调匀，于红处周遭圈之，候干，再又随即圈涂之，即愈。

　　小儿火丹

　　从背上起、头上起者，用瓦葱捣汁敷之。

　　又方：用针刺红处出恶血。或用寒水石为末，油调敷。

　　又，鲜侧柏叶、瓦葱共捣烂，加大黄末和匀，醋调敷，即愈。

　　又，鬼脸火丹，满面频出脓血，发痒难禁者，炉甘石二钱（火　入黄连汁内淬三次），轻又，马蚁火丹方：大黄、穿山甲炒，共研末，用木鳖子磨汁调涂。

　　又，　子火丹方：腹内有块、身发寒热者，薏苡仁根一两捣烂，酒水各一盏煎，空心服，两次即愈。

　　又，抱头火丹方：先砭去火血，以炒黑山栀、大黄、雄黄，等分为末，水调敷。或以鸡蛋白调雄黄敷，亦效。

　　又，水蛇火丹方：用灶心土，水磨涂之，少顷水气干后，药上复又潮湿，乃是泡中之毒水出也，拔完即愈。如先已挑穿者，再加六一散等分敷之，即结疤。

　　小儿赤游丹毒

　　小儿一岁以内，身发赤游风者，皮上如丹涂之状，故谓之丹。一切紫赤丹瘤，总由孕母血热留胎，热毒蕴于腠理；或乳母好酒、嗜辛、喜啖炙爆；或烘晒热衣即与包裹，柔嫩肌肤感受热毒所致。发于四肢易治，入腹入囊皆难疗也。发于头面胸背，身如火灼，烦躁胀闷者，古谓之入心，必死。治法用朴硝、大黄、青黛为末，新汲水调敷。或芭蕉根捣汁涂之，干则再涂。冬月畏冷稍温涂，极妙。

　　无论赤白丹毒，如用寒凉药涂之不效者，即取灶心土研极细末，以熟鸡蛋黄熬取油调涂必效。

　　又，小儿火毒赤游方：韭菜地内蚯蚓粪　研，以麻油调搽立愈，或用蚯蚓　灰存性，加冰片少许，鸡蛋白调涂亦效。

　　又，小儿赤游丹行于遍身，至心胸不救。用芒硝纳汤中，取浓汁以拭丹上，大效。

　　又，鸡蛋三十个，煮熟去白，用黄炒出油，取油涂之，立效。取鸡蛋油法：将蛋黄炒至黑，则其油自出。

　　又方：明雄黄三钱，人中白钱半，青黛五分，冰片三分，共研为细末，蚯蚓粪（粗壮者佳）用六钱（若湿者用一两），研细和匀，用童便调涂数次即愈，重者须涂数日愈。

　　又方：取多年粪坑底砖研末，麻油调涂极效。

　　又，鳝鱼血涂之亦效。须内服煎药方：天花粉、生大黄、川通草各五分，水煎服。

　　又方：黄柏、大黄各三钱，黄连一钱，冰片三分，共为末，用猪苦胆汁调敷患处，软绢扎好。并治猴狲疳，神效。

　　又，初生小儿手足红赤，名曰游风流火。如从足起游至小腹手起游至胸膛，多至不救，急用此方救之。马兰头不拘多少，以水洗去泥，捣绞汁搽患处，燥则再搽，屡用屡效。冬月无叶用根亦可。

　　又方：或大小白菜捣烂敷患处。

　　又，或用风菱角壳　炭存性研末，麻油调搽，均极神效。

　　小儿奶癣疮

　　大枫子肉，黄柏各五钱，蛇床三钱，枯矾、雄黄各一钱，轻粉一钱二分，共为末，腊猪油调搽。

　　又方：川贝母、金银花各二两，为末，炼蜜为丸，每重一钱，开水化服。

　　小儿胎毒胎疮

　　小儿头上红赤痒极，搔破出血，痒后大哭不睡，或遍身无皮，一片血肉，其痒非常。用白附子、蛇床子、黄丹各五钱，羌活、独活、白藓皮、飞滑石、雄黄、枯矾各三钱五分，胭脂三钱五分（烧灰），共研极细末，疮干香油调搽，疮湿即干掺之，一切痒疮皆效。

　　小儿胎疮

　　麻油三两，同鲜槐树嫩枝熬枯去渣，入铅粉一两，轻粉五钱，石膏三钱，和匀调搽。

　　又，人口黄，水蒸浓汁频灌之。

　　又，金银花鲜者四两，晒干不要见火，炒研末，加白洋糖一两，拌匀瓷瓶收贮，随时服，或作糕饼食，能解胎毒。

　　小儿胎毒肥疮

　　花椒、白芷、黄柏（炒）各三钱，铅粉、枯矾各二钱共研末，麻油调搽即愈。

　　又，胎毒肥疮，脓窠疥疮并黄水等疮验方：硫黄、花椒、烟膏、炒黄柏、黄丹、大枫子、樟脑、铜青、枯矾、轻粉各一钱，共研细末，用菜油调搽极效。

　　小儿白秃癞疮

　　取锻石窑内烧红流结土渣二两，百草霜五钱，雄黄五钱、胆矾三钱，榆树皮钱半，轻粉五分，共为末，用猪胆汁调匀，剃头后即搽之，神效。

　　又方：用鳝鱼一条，捣烂敷之。

　　又，松香研细，剪青布尺余长，将松香裹成长捻一条，以线缠好，入香油内浸透，以火点燃，取其滴下之油，以碗接之，搽秃疮极效。

　　小儿天泡疮

　　莲房壳二枚，　存性研末，井泥调敷。

　　又，白荷花不拘多少，晒干研末，香油调搽。

　　又，天泡疮、肥疮、白蛇串各疮屡验方：真香油，加旧生铁上铁锈刮下不拘多少，再加靛青少许，共入油内调匀，搽疮上极效。

　　小儿头上黄水疮

　　并治秃痂疮。松香二两为末，入葱管内用线扎定，水煎溶去葱候干，加水飞黄丹一两，无名异一钱炒，官粉一钱炒，轻粉三分炒，共为末，香油调涂。

　　又，蝉蜕、蛇蜕、松香、油头发等分，用粗纸包药成条，浸漏灯桐油内；，候透取出，以火点燃，接取滴下之油，先洗净患处，将油搽擦。

　　小儿盘肠气痛

　　月内之儿多有此症。栀仁五钱，附子二钱，二味同炒黑，选去附子，用栀仁加白芷一钱研末，以小茴香煎汤，调灌三分。

　　又，小儿生下二三月之间，腹痛夜啼，吐乳不止，用乳香一钱去净油，灯花七枚，共研末，每用乳汁调下二分。

　　小儿呕吐泄泻

　　车前子一钱，肉豆蔻三分，砂仁五分，陈皮、甘葛各一钱，子丁香三分，生甘草五分，酒芍八分，麦芽、山药各一钱，共研细末，每服五分，姜汤调下。

　　又方：糯米粉三钱，用鸡蛋清调摊纸上贴囟门，泻止去药。如呕吐不止，亦用此方贴脚心，其吐即止，神效。

　　又，吐不止，脐尿不下，便秘腹胀，生后冒寒犯胃，曲腰而啼，用香苏饮：制香附、紫苏各一钱，陈皮、甘草各五分，姜、葱引，水煎服。

　　又，小儿水泻不止方：用葱、姜捣烂，入黄丹末为丸填脐内，以膏药盖之，泻即止。

　　又，溏泻，用柿饼烧熟食之。

　　又，小儿热吐不止方：黄莲七分（姜汁炒），浓朴一钱（姜汁炒），姜、枣引，水煎服。

　　小儿初生发惊

　　此胎惊也。用朱砂、雄黄各等分为末，取少许猪乳汁调抹口中即效，入麝香少许更妙。

　　又，用猪乳、牛乳同朱砂和匀，抹口甚效。

　　小儿疳疾各方

　　小儿最多疳疾，皆因饮食不节所致。然疳有各脏不同，宜审明症候，对症治之，自然见效。

　　小儿心脏受疳，小便不痛，口干、舌烂，牙臭。方用羊肝散：谷精草五钱，胡黄连二钱，银柴胡二钱，地骨皮五钱，芦荟三分，甘草三分，共研细末，每用羊肝一具，竹刀剖缝，入药末五分以线缚固，砂罐内蒸熟，随时服，连服七日，见效。

　　肺脏受疳，龟胸、咳嗽、发热、夜啼。方用二冬膏：天冬、麦冬、苦楝皮、桑白皮、橘红、生地各三钱，河水十碗，蒸至一碗，滤去渣，再用白蜜八两，共熬成膏，再用山药一两为末，搅匀。每服一二匙，日三次，服完即愈。

　　脾脏受疳，夜出盗汗，泄泻口干。方用白朮汤：白朮、白茯苓、泽泻各二钱，胡黄连、陈皮各一钱，神曲（炒黄）、山楂各五钱，共为末，每日清米汤调下一钱，极效。

　　肝脏受疳、积热眇目，名盲蒙眼。方用鸡肝散：夜明砂一钱（水飞净），明雄黄、威灵仙愈肾脏受疳，肌体瘦极，遍身疮疥，或作寒热，头热脚冷，或齿根宣，甚则牙根溃脱，名为走马牙疳。方分外吹、内服，人中白二两，粉儿茶一两，黄柏、薄荷、青黛各净末一钱，冰片五分，共研极细末，先用温水漱口，然后以药吹牙根，日吹六七次。吹药后涎从外流为吉，涎毒内收为凶。

