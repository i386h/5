<!-- { "loadSidebar": true } -->
　　又方：白油膏（见腿部　疮方）贴之，虽多年不愈亦效。

　　又方：先用刀将疮刺破，以熟荞面将头面上四围高高敷之，取一雄鸡宰杀，以热血灌人头顶，数日生肌而愈。

　　落头疸

　　俗名砍头疮。此疽生在脑后，由小而大，系属阴症，断不可服寒凉等药。倘医不得法，即腐烂落头而死。大半系冤孽所侵，即照卷十一阴疽各方治之，并查看阴疽孽报（见阴疽卷末）为要。

　　头角太阳生疮

　　当日头重如山二日即变青紫三日青至心胸而死　

　　此症有因好服春方药而生者，有因食煎炒浓味而生者。初起用金银花二斤，煎汤饮数十碗，方可少解其毒。然必溃烂，再用金银花、元参各三两，当归二两，甘草一两，水煎，日服一剂，七日始可收口。又手脚指头生疮，亦多不救，亦可以此法治之。

　　太阳出血

　　有人两太阳陡起红疮，用手抓破，出血如线不止。用瘦猪肉一浓片贴之即止。或用穿山甲（尾上者佳）。炒研细末敷，亦止。内服元麦地黄汤（见内外备用诸方），即愈。

　　发瘤

　　多生耳后发下寸许，按之不痛，用针刺破，挤尽粉发，用生肌药敷之，自愈。

　　发落重生

　　黑芝麻梗、柳树枝各等分，熬水洗头，发易生而且润。妇人以此二味泡油搽头，更妙。

　　小儿发稀，洗之亦生。

　　又方：旱莲草（又名墨头、墨斗、墨东），捣敷，易生而多。

　　又方：嫩枣树皮一大把，砍作尺余长，满插净瓷瓶内，勿令到底，上面以火燃之，下面流汁水。先用温水洗头，后将枣汁擦之，即生发矣。

　　发易脱落

　　榧子三个，核桃二个（又名胡桃），侧柏叶一两，共捣泥，泡雪水梳头，发永不落，而且

　　发短而少

　　桑叶、麻叶，用淘米水煮汁洗之，洗至七次，可长数寸。

　　发黄而赤

　　生柏叶一斤研末，猪油和为丸如弹子大，每日用一丸，淘米水放开洗之，一月后色黑而润。

　　发枯不润

　　桑根白皮、柏叶各一斤，宣木瓜半斤，泡油搽头即润。男子煎水洗数次，亦黑润也。

　　少年白发

　　拔去白发，以白蜜涂毛孔中，即生黑发。如不见效，取梧桐子捣汁涂上必黑。如白多难拔，用干柿饼（用茅香煮热）枸杞子（酒泡焙干）各三两，研末为丸梧子大。每服五十丸，茅香

　　乌须黑发

　　黑芝麻，九蒸九晒，研末，枣肉为丸，久服自黑。或加旱莲草自然汁，和枣肉为丸，更妙。

　　又方：草灵丹（见内外备用诸方）服之，须发可以转黑，神效无比。

　　头脑内痒渐至发落

　　芦荟、苦楝子各一钱，为末，吹入鼻内，数次自愈。

　　又方：山豆根研末，麻油浸搽。

　　头生白屑痒极难忍

　　藜芦末，煎汤洗头，半干时再用藜芦末掺上，令入皮内，用布扎紧，数日即愈。

　　又方：桑枝烧灰，淋水洗，甚效。

　　又方：王不留行、白芷各三钱，研末干掺，一夜，梳去即愈。

　　治癞子神方

　　俗名髦KT　。治好后，能长头发（郁澄斋先生试验传出）。先用米泔水加明矾、花椒、葱油

　　治脑漏神方

　　一名鼻渊。白鹁鸽翎毛三钱，擦生漆丝棉一块（如无丝棉即用揩漆布亦可，二种系向漆匠铺买），将二味放于瓦上，焙炮存性，共研细末，入冰片少许，令病患仰卧，用笔管吹入鼻中，不过三四次即愈。此余患此症觅得之仙方也，用之除根，病愈已三十年矣。

　　面部

　　面上生疮

　　急寻有壳蜗牛一二条（查药物备要便知），捣融摊纸上，贴之即愈。纸上留一小孔出气，初起用之神效。

　　又方：鹿角（烧研），猪胆调搽亦效。

　　面上似疥非疥似癣非癣

　　若不急治，延及遍身不救，照上蜗牛方治之。或照上鹿角猪胆方更效。

　　又方：鹌鹑粪、鸽子粪、胡桃壳（即核桃），熬汤，以绢帕溅汤热搽即愈。忌羊、鹅、鱼

　　面上粉刺

　　又名酒刺。由肺经血热而生，发于面鼻，碎黍如粟，色赤肿痛，破出粉汁。用大黄、硫黄等分，研末，以凉水调敷，内服清肺热药自愈。

　　又方：轻粉、黄芩、白芷、白附子、防风各一钱，为末蜜丸。每日洗面时，多擦数次，临睡时又重洗面而擦之，三日消痕灭迹。或用下雀斑附子蛤粉方亦效。

　　又方：紫参、丹参、党参、苦参、沙参各一两，为末，胡桃肉（又名核桃）捣融为丸梧子

　　面上雀斑

　　其色或黄或黑，碎点无数，由火郁血分，风邪外搏而成。用时珍玉蓉散：猪牙皂角、紫背浮萍、青梅、樱桃各一两，鹰屎白三钱（或鸽粪白亦可），共研细末，每早晚用少许在手心久又方：附子、蛤粉、茯苓、白芷、陀僧、山柰各五钱，共为末，蜜调擦面上，次日洗去，甚效。并治酒刺。

　　又方：苍耳草嫩叶尖和盐少许，捣烂，五六月间日擦十余次，甚效。

　　又方：紫背浮萍、汉防己，煎水洗。或晒干为末擦之，甚效。

　　抓破面皮

　　橄榄核磨水搽之，即愈，并无痕迹。或用白糖擦之，亦妙。

　　又方：生姜自然汁，调轻粉末擦之，亦无痕迹。

　　玉蓉粉：治雀斑、酒刺、肺风、酒糟鼻、面上一切斑点。绿豆一升，荷花瓣二两晒干，滑石、白芷、白附子各五钱，上冰片、密陀僧各二钱，共为细末，早晚洗面擦之。

　　面生皱纹

　　大母猪蹄四个，洗净煮成膏，卧时擦面上，次早洗去，半月后即不皱矣。

　　冬天面唇皱破

　　熟猪油夜夜敷之。

　　面上黑气

　　半夏（焙研），米醋调敷。不可见风，自早至晚，不计次数，三日后，用皂角煎汤洗下即又方：天门冬和蜜捣烂为丸，日日洗面即白。

　　面黑皮浓

　　羊胫骨末，鸡蛋清调，每夜敷，早以淘米水洗去，十日后，面白皮嫩，神效。

　　又方：冬瓜一个，竹刀去皮切片，酒水各半煮烂沥渣熬成膏，夜夜擦之，次早洗去。

　　洗面光彩

　　西瓜子仁五两，桃花四两，白杨柳皮二两，为末，食后米汤调服一匙，一日三服，一月面白，五十日手足俱白。无白杨皮或用橘皮亦可。

　　又方：轻粉、滑石（水飞净）、杏仁（去皮取霜）各等分，为末，蒸过，加冰片少许，用鸡又方：顶上金色密陀僧一两，研极细末，用人乳或蜜调如薄浆糊，每夜略蒸，待热敷面次早洗去，半月后面光如镜。

　　又方：冬桑叶，煎浓汁收贮，冬月早晨用一酒杯，搀入水内洗面，光滑如镜，面亦不冻

　　腮边酸痛发肿

　　腮内酸痛名遮腮。用洞天鲜草嫩膏敷上，次日即愈。若病后两腮发肿，不作酸痛者名发颐。用天麻、白芷、防风、荆芥各一钱，送服醒消丸三钱而愈。此林屋山人方也。洞天、醒消各方均见痈毒诸方门。

　　腮颊穿烂

　　腮边穿一小眼，时发时愈，名曰漏腮。内服荆防败毒散（见内外备用诸方），外用夜合花愈

　　两腮赤肿

　　俗名撑耳风，又名　腮。用灯火（灯心一根，点油烧之）在大指二指之下，手背微窝处烧知），又方：皂角二两，生南星二钱，糯米一合，共为末，姜汁调敷，立效。

　　又方：轻者用靛花或磨鹿角搽。重者用大黄、白芨、五倍子，共为末，鸡蛋清调搽。

　　又方：丝瓜（又名水瓜）烧存性，研末，调水涂之。

　　又方：醋调陈锻石敷之。

　　小儿腮肿内有硬核

　　见小儿科杂治门。

　　眉部

　　眉上生疮

　　肥皂（烧存性）、枯矾（要烧透）各等分，为末，麻油调涂，先用白矾泡水洗净。

　　又方：分别色之红白，照痈毒阴疽各方治之。

　　眉烂毛脱

　　此肝经受风所致。用侧柏叶去梗，九蒸九晒，磨末，蜜丸梧子大，每早、晚服一钱，开水送下，以愈为度。外用菟丝子研末，麻油调搽。或茅屋上旧草烧灰，麻油调搽亦可。

　　眉毛不生

　　黑芝麻花阴干为末，以黑芝麻油泡之，日搽数次，自生。

　　又方：桑叶七片，日日洗之，一月复生如旧。须落亦然。

　　又方：旋覆花、天麻、防风各一钱，共研末，麻油调敷。

　　又方：雄黄末一两，好醋调搽，即生。

　　又方：生旱莲草（又名墨头、墨斗、墨东）捣敷，数日即生。

　　眉毛摇动昼夜不睡唤之不应但能饮食

　　大蒜二两，捣汁兑酒饮，自愈。

　　目部

　　洗眼仙方

　　此方得自仙传。凡患肝虚目疾，虽双目不见，洗至年余复明。平日宜养心息气，切忌怒恼。洗眼方多，药与洗期，各有不同。惟此方与后方，治愈数百人，神效非常，不可轻视。

　　青皮五钱（干者色微青黑方是。微红者系陈皮，洗之不效），煎水，每逢洗期，诚心斋戒，早初闰月同期。

　　又方：此方亦由神授。专治肾亏目疾，业已治愈多人。虽双目不见，亦可复明。与前方药料、洗期，虽有不同，神效则一。如照前方洗，有一年，尚无功效者，即是肾虚，照此方洗至年余，必有奇效，屡试如神。皮硝五钱，净水二钟，煎成一钟，每逢洗期，早中晚三时，诚心斋戒，先熏后洗。日期列后：正月初三，二月初一，三月初三，四月初四，五月初五，六月初四，七月初三，八月初五，九月十二，十月十三，十一月十四，十二月十二，闰月初二、十六两日。

　　双目不明

　　后有增补瞽目神方。凡双目不见，青光黑眼，瞳仁反背皆治。黑豆一百粒，黄菊花五朵，皮硝六钱，水一钟，煎七分，带热熏洗。五日换药再洗，一年后可以复明。平日忌茶，并戒恼怒。

　　又方：鸡胆一个，入蜜半匙，以线扎住，再入猪胆内，吊房檐下通风不见日处，二十一日去猪胆留鸡胆，先以人乳点患处润之，少刻，用骨簪蘸鸡胆点上，遍身透凉，流泪出汗。

　　二三次即明。忌茶百日，可将霜降后桑叶煎汤代茶饮，并戒恼怒。

　　青光瞎眼

　　人望如好眼，自觉不见者是。白羊子肝一副（竹刀切片），黄连一两（研末），熟地黄二两之又方：菟丝子、补骨脂、巴戟、川牛膝、枸杞、肉苁蓉各一两，共为末，加青盐二钱，用猪腰子一个，切开半边，去筋膜，入前药末一钱，将线扎紧，用陈酒蘸温，烧熟食之。初起最效。

　　两目忽然不见

　　取地上三尺下黄土，搅水，澄清洗之。此葛仙《肘后方》也。

　　瞳仁反背

