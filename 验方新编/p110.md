<!-- { "loadSidebar": true } -->
　　金铃子肉一两，吴茱萸五钱，共研细末，酒煮面糊为丸如麻子大。每服数丸，盐汤送下。

　　又方：经霜雪毛干桃一对，　存性为末，无灰酒调下，自愈。

　　小儿尿血

　　甘草一钱，升麻三分煎汤，加调六一散一钱，温服即愈。

　　小儿脱肛

　　猪油二两，炼去渣，入蒲黄末一两，调匀涂之，肛即缩入。

　　又方：用五倍子末敷之，频频托入，或煎汤洗亦可。或用坎宫锭子涂搽俱效。

　　小儿遗尿

　　乌梅、益智仁各三钱，真怀山药五钱（均用盐水炒），桑螵蛸二钱，真龙骨二钱（　为末）

　　又方：用不落水鸡　（即鸡肫皮）一具，鸡肠一条，猪尿脬一个，各放瓦上用火炙焦，研细末。每服一钱，黄酒送下。男用雌鸡，女用雄鸡。

　　小儿神色论

　　凡小儿有病，宜先观形症神色，然后察脉。如肝有病面青，心有病面赤，脾有病面黄，肺有病面白，肾有病面黑。先要辨别五脏，次看胎元虚实而治，庶不误于医药耳。至于舌苔，尤属紧要，白受寒，糙黄受热，光红色虚，黑色受暑。如三岁以下受病，男左女右，须看虎口三关：第一节为风关，第二节为气关，第三节为命关。辨其纹色紫者属热，红属寒，青惊风，白疳病，黑中恶，黄脾困。若现于风关轻，现于气关重，过于命关，则难治矣。

　　三关纹色主病歌

　　紫热红伤寒，青惊白是疳。黑时因中恶，黄积困脾端。女右男分左，均须仔细看。

　　凡看小儿面部，必须辨明五色，然后治之。

　　小儿热症有七：面赤红，大便闭，小便黄，渴不止，上气促急，眼红赤，鼻枯燥。此七症皆实热，宜和解清凉，不宜用温补之药。

　　小儿寒症有七：面　白，粪白清，肚虚胀，眼珠青，吐泻无热，足胫冷，睡露睛。此症皆虚寒，宜温补，切忌寒凉，谨记熟读，庶不误投贻害。

　　小儿惊风

　　急、慢惊风两症，总以前卷十内小儿科惊风门分别各方最为妥善。屡经效验，业已详细发明，无须重赘。兹又补录经验各方及外治诸法，俾可对症施治，以备采择。

　　小儿急惊风

　　身热面红痰盛，忽然手足牵引，啼不出声，目睛上视。用活蚌一个，银簪脚挑开，滴入姜汁，将蚌仰天，片时即有水流出，用瓷杯盛之，隔汤炖热，灌下立愈。

　　又方：石菖蒲洗净，连根捣烂，绞取汁二三十匙，生老姜捣汁数匙，和匀，隔汤温热，灌下即愈。

　　又，痰涎壅塞咽喉，其响如潮，名曰涎潮。用金星礞石火　研细末，入生薄荷汁内，少加白蜜调和，隔水炖温服之，能降痰涎，其药自裹痰从大便出，屡试极效。慢惊忌服。

　　又，黑神丸：治急惊风极效，垂死之儿，一服即愈。腻粉钱半，金墨、飞面、芦蔡各一钱，麝香、龙脑、牛黄、青黛、使君子（去壳，面裹煨热）各五分，共研细末，面糊为丸如桐又，治急、慢惊风方：取大虾蟆胆五个，刺破入碗中，再以飞净朱砂五钱，犀牛黄一分，麝香五厘，共入碗内研匀阴干。每用二分，入乳调服。

　　又，惊风神效秘方并治痰症：生南星、制半夏各一两，大皂荚三个，江子仁四十九粒。

　　以上四味，用阴阳水同浸一宿，更换新水煎干，选去南星、半夏、皂荚三味，只留江子仁去膜衣及心，再用黑枣七枚去皮核，真西牛黄一分，轻粉八分，梅花冰片五厘，明雄黄一钱，辰砂一钱，以上五味研末，与江子仁共和为丸如桐子大，金箔为衣。每服一分，小儿只用五六厘，淡姜汤送下，一云：江子仁须用纸数层压去油。

　　又方：杏仁、桃仁、糯米、胡椒各七粒，栀子七个，共捣烂，用鸡蛋清调罗飞面敷小儿脚底心，男左女右，过一夜，次日脚底甚黑，即愈。

　　又方：黄栀子，鸡蛋清，飞罗面，连须葱白，共和捣数百下，敷脐下及手足心。

　　又方：朱砂，用新汲水研涂顶心、前后心、手足心，均极神效。

　　又，小儿急惊，痰迷心窍，不省人事。以闻鼻丹，或用行军散搽少许入鼻中取喷嚏，以通其气，即苏。

　　小儿慢惊风

　　人参五钱，焦朮、炙黄　、陈皮、山药（炒）、白茯苓、酒白芍各一两，藿香七钱，炙甘姜、枣又，慢惊诸症俱见，用绵黄　三钱，人参、酒芍各一钱，甘草五分，姜引三片，大枣（去核）二枚，白水煎，食远服。吐加陈皮、白朮各一钱，砂仁去膜五分，木香不见火五分。

　　泻加白朮，白茯苓各一钱，肉豆蔻面包煨、诃子肉各五分，木香不见火五分。搐不止加酒炒当归一钱。手足冷加木香不见火、肉桂、干姜各三分。有痰加川贝母五分、竹沥、姜汁各一匙。潮热加柴胡、黄芩各五分。有汗加酸枣仁、牡蛎、浮小麦各五分。

　　又方：制半夏、当归（酒炒）、陈皮各三分，甘草一分，僵蚕每岁一条，水煎服，均极神

　　慢惊风外治方

　　凡慢脾风肢体逆冷，痰涎壅滞咽喉如牵锯声，唇黑面青，口鼻气微，昏睡露睛。急用胡椒七粒，生黄栀子、葱白连须七个，丁香七粒，飞面一撮。先将前三味研末，葱白捣烂如泥，再用鸡蛋清少许共调匀，摊青布上烫微热，贴小儿心窝一日夜，次日除去，有青黑色即愈矣。如未愈，再贴一个，此方贴愈后，仍当急服补脾之药。

　　又方：以白颈曲　刀　二段，跳急者急惊用，跳慢者慢惊用，加麝香一分，捣烂对脐贴上，外用膏药盖紧，即愈。

　　慢惊慢脾圣药

　　人参五钱（或台党参亦可）、焦白朮（去油）、白茯苓（去皮）、怀山药（炒）、桔梗各一两，金色）

　　为衣，又，急、慢惊风起死回生方：乌梅肉去核，朱砂各三分，麝香三厘，滴乳数点，共研如泥，再用勾藤勾煎汤，冲调灌服。急、慢惊风、痰厥等症皆效。

　　保婴出痘经验第一良方

　　银花、红花、生地、桃仁（双仁不用，要去皮尖）、芥穗、赤芍、当归各一钱，甘草五分上三过十八日以外，则不验矣。

　　此方乃南路胡司马少泉得自异人传授，适得孙甫届十二朝，即如法服之，明日其痘发出，头面手足皆遍，形色红活，与正痘无异，逾一日而退，旋又发出疹子，亦甚透足。其时群惊为神，遇产小儿辄用此方，无不应验。按方中药味均极和平，不过清疏活血之常品，其奏效如是之捷者，皆由甫生婴孩，气血浑融，腠理通达，引以本身脐带火焙之力，故能将胎毒发出，所谓服药于未病之先，故能神应如此。是方刊送广传，俱获神效。惟王姓子见点后又误服黄连等药，致余毒内闭，唇舌起白膜如钱浓，乳不能吮，急投疏散消毒之剂始渐安，唇舌白膜成黑痂，逾旬日方脱，幸无害。是此方之神奇固屡有明验，惟服方后三日内切勿误投凉药，是又不可不慎耳。

　　异传经验稀痘奇方

　　蓖麻拣肥大者三十粒去壳去衣，朱砂拣明透者一钱，麝香五厘。先将朱砂，麝香研极细末，后入蓖麻子，共研成膏，于五月五日午时擦小儿头顶心、前心、背心、两手心、两脚心、两臂弯、两脚弯、两胁，共十三处，俱要擦到，不可缺少，擦如钱大，忽使药有余剩，擦完不可洗动，听其自落。擦过一年，出痘极轻，次年端午再擦，出痘数粒，三年端午再擦，永不出痘。如未过周岁小儿，于七月七日，九月九月依法擦之更妙。男女皆同。传方之家不出天花，今已十三世矣。

　　稀痘各方

　　鸡蛋稀痘方：立春前一月，将鸡蛋七个用麻布袋盛之，上用线扎好，浸粪桶内，粪要取稠浓者，浸一月将蛋取出，蛋不沾水埋土内三日，须避人行走之地。立春日早用砂罐煮三枚，诸食宜少进，恐饱不能食蛋，总期三日内食完。儿小者一二枚亦可。食过三年，重者必稀，轻者即不矣。

　　按：痘皆父母遗毒，今用尿浸消后天之毒，用土埋培先天之气，又当立春回阳之候服之，毒消痘稀，此亦必然之理也。父母爱子者，慎勿嫌其秽恶而忽之。

　　川楝子稀痘方：凡婴儿无论男女，于五月起至八月有除日七个，每遇除日，用肥大川楝子石臼内捣烂，入新砂锅煎浓汤倾入盆内，在避风处用新稀白布一方蘸水，与儿自头至足遍身擦洗，不留余空，仍用布拭干，避风一刻。其法一岁至三岁者，用川楝子七个，水三碗；四五岁者，用川楝子九个，水五碗；六七岁者，用川楝子十五个，水七碗；八岁至十岁，川楝子二十个，水九碗；十一岁至十五岁，川楝子三十个，水十五碗。捣药煮药，俱忌铁器。

　　照此擦洗，非但不出痘，而且免疮疖。若不信，或手或足，留一处不洗，倘出时，其痘必聚此一块。

　　橄榄稀痘方：凡小儿初生后逢冬至七日前，每一小儿用橄榄四十九枚，以小蒲包盛之，置厨房水缸边地下，到冬至夜，将橄榄连核放瓦上，以木炭火炙灰存性，研细末，每日用滚水冲一匙与小儿服，要立春前服完。服之一冬，可以稀痘，逐年照服，可保不出。倘小儿不肯吃，略加糖少许亦可。然糖性热，能不加更好。

　　又方：用橄榄核捣碎，磨如细粉，杂入粉面中，时常和作糕饼，每日酌量随意常与小儿食之，食至半斤以上者，出痘必稀，能常食之可保不出。

　　又方：此方传自苏州沈香谷家，云已数世不出天花矣。青橄榄一个、生甘草一寸、二味用水煎，间日一服，服至第五次，大便有黑物解下，其毒已去，再服一二次，重者转轻，轻者可保不出矣。

　　稀痘三豆汤：赤小豆、黑大豆、绿豆各三碗，久制人中黄三两，与三豆同煮极熟，滤起豆晒干，再入汁内，再浸再晒，以汁尽为度，瓷瓶收贮。每日以豆一小杯，水一大杯，入砂罐内煮，连汤与豆令小儿食之，能稀痘，临症食之能解毒清热。

　　小儿不出痘神验方：羌活、升麻、生地、防风、酒浸黄柏、麻黄各五分，川芎、干葛、木、苍朮、酒浸黄芩、柴胡各二分，红花、细辛、陈皮、白朮、苏木各一分，甘草、黄连、归身各三分，连翘、吴萸各五厘，共药二十二味，照方秤准合一剂，每逢立春、立夏、立秋、立冬前一日煎好，露一宿。须另用一器稍贮水，将药碗放其中，器上再用纱筛罩之，如遇天阴，即放露檐下，须避雨，次早温热服，一年内连服四剂，永不出痘。如不见信，试服一二剂，出痘必稀。小儿服后便泻，胎毒即从此去矣。服第二次，便即不泻。如初服不泻者，胎毒轻故也。如婴儿不肯服，乳母代服亦可。此方屡试屡验，慎勿轻忽。

