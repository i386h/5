<!-- { "loadSidebar": true } -->
　　紫府稀痘仙方：青蒿子八十一粒，飞净朱砂三分，甘草三钱，真绿豆粉一钱。于七月七日摘带露凤仙花红、白各七朵，荷花一朵，荷叶一张，茎一根。前药收干研细至二分，二至日调服一钱。小儿如不肯服或加冰糖一钱，或用猪腰子、鸡软肝黏末食之，数次痘出自稀，痘发时亦可服二三次，免伏陷倒塌之患。肝火盛者加绿豆，心火盛者加赤豆，肾有毒加黑豆，上部不起发加薄荷，下部不起发加牛膝，有惊加勾藤勾，不红活加红花。每味不过一钱，加则倍之，红花、薄荷减半，俱水煎代汤调服。

　　丝瓜稀痘方：取丝瓜不老不嫩才正可食者，悬檐下风干，只将近蒂者二三寸许，瓦上炙存性为细末，每一钱配水飞朱砂三分。每服五分，用黑砂糖调服。量儿大小，如初生时一服最妙，三岁内者二服，三岁外者可三四服，能使多者稀，稀者无。此古方也，屡试无不稀少，有一儿服之最多，竟不出。

　　稀痘秘方：手足指甲要本生父母者，平时预为收存，除夕日取齐，置新瓦上火　存性，以烟将尽放地上，即以碗覆盖之，免致过烧成灰，除去火气研细末。凤凰衣，（即哺退鸡蛋壳内白衣）要腊月半前后所出小鸡新鲜壳者，新瓦上炒微黄色，研极细末。蝉蜕炒研细末。

　　以上三味，依指甲轻重为准，等分研匀，除夕夜用滚水调与小儿食之，一连三年，服过三次，永不出痘。如服此一二年内即出痘，亦必稀少。

　　稀痘神效方：金银花微炒研末，加白糖少许，滚水调服，久服可稀痘。

　　又方：金银花一斤，甘草四两，二味煎熬加入白糖和匀成膏。每日早、晚服一二匙，既可稀痘，又可解除一切毒。

　　稀痘良法：冬至时辰，在于屋内出入行走之地掘一坑约深尺半，以鸡蛋十五个埋于坑中，四面各用砖一块，以浓竹片排铺搁于砖上，用竹片盖之，仍将泥填好，以便行走。至立春时刻取起，每日以绿豆一撮煮鸡蛋一个，与儿食之。不可间断，若依法服三次，则终身不出痘。稀痘方最多，惟此平淡无奇而有灵验。

　　小儿稀痘各方：用赤小豆、黑豆、绿豆各一两，研细末。与制人中黄法相同，用新竹筒一个两头有节者，削去青皮，再刮再削，以薄为妙，将筒头上凿一小孔，以豆末徐徐灌入筒内，外用极杉尖将筒孔塞紧，再溶蜡将孔口封固，腊月浸粪坑中，一月取出风干，每一两再配白梅花瓣三钱。每服一钱，用霜后丝瓜藤丝煎汤送下，稀痘神效。忌荤腥十二日，解出黑粪为验。每年服一次，连服三年，可不出矣。

　　附：制人中黄法，与此相同，用生粉甘草研极细末，筛去草筋，灌入筒内，惟每年交冬浸入男粪坑内，必等次年交夏始取出，阴干后将筒再刮。本年交冬又仍浸入粪坑，总非浸过三四年不可，愈久愈妙。如筒有破裂，即照法更换竹筒，劈开筒内，人中黄业已结成整块，切忌见火，仍研末灌入。如筒无破裂，可以不必年年换筒，惟孔处不免溶蜡，封过浸过多年，甘草末变为黑黄色，阴干，研细末，纸包悬挂当风处一年半载，臭气毫无。凡小儿热毒火丹，一切喉症，各种热毒要药，真至宝灵丹。如能预为制以济人，功德非浅。

　　梅花稀痘方：十二月收取白梅花，不拘多少，阴干为末，炼蜜为丸如芡实大。每一丸，好酒化下，念太乙救苦天尊一百遍，奇效。

　　急救门

　　急救透关散

　　一、自缢，二、墙壁压，三、溺水，四、魇魅，五、冻死。并治一切中风、中痰、中暑、中热及尸厥，卒然暴死，不省人事等症。生半夏、牙皂各五分，共研细末。以黄豆大吹入鼻中，男左女右，得嚏即苏。

　　自缢者，刺鸡冠血滴口中，男用雄鸡，女用雌鸡。溺死者，用鸭血灌之。冻死者，用姜汤或温酒灌之。冻死最忌见火，若以火烘之不救。汤火伤最忌冷水冷物淋折，恐热毒内攻，若以冷水冰之，竟有烂入筋骨之患。

　　解一切恶毒

　　凡中一切药毒及一切饮食毒，急用久制人中黄温水调服。如无人中黄，既灌饮粪清，立解。仓猝取粪清法：取厕中宿粪，以布包滤汁，澄清饮之极效。统解诸恶毒，其功效他药不能及。此若症势危急，非此不可，切勿嫌其污秽，然人之恶死，应甚于恶秽也。仁人君子有心济世者，人中黄一药，不可不预为制备。制人中黄法已详注本卷新增小儿科稀痘方内矣。

　　解饮食毒

　　饮馔中毒，仓卒不知何物，以生甘草、荠　等分，煎汤饮之。

　　又方：绿豆、生甘草，水煎服，即解。急则多饮麻油亦解。凡中毒以白矾、芽茶捣为末，冷水调服即解。

　　救急方

　　凡中风、中痰、中恶、中毒、寒厥、一切暴死急卒之症，以生姜捣自然汁和童便灌之，立解。

　　又，中风，中痰，不省人事，痰涎壅盛者，以生明矾为末，生姜汁调灌二钱，吐出稠痰即醒。

　　又，风痰寒厥，喉痹不醒，一切急症，取灯盏内油、或灯窝内过下油，用鸡翅毛扫入喉内，取吐痰涎即苏。

　　救中热卒死

　　凡夏月酷暑及行路之人及干旱乡农踏车耘田之际，每多此症。忽然晕倒，名为中热。救治之法，乡农男妇，每多不知，必得预为广传，功德无量。凡遇此症，虽值炎天烈日之下，切不可移去阴凉之地，并不可饮以冷水冷物。若以冷水饮之，或移卧阴凉之地，皆不可救。

　　急以路上热土作圈围脐，令多人撒尿其中，令温气入腹即活。并用姜汤、童便乘热灌之。若妇女，急用滚开水绞热布轮流更换熨脐与脐下三寸，亦令温气入腹。此法均极简便而且神效。再用透关散吹入鼻中。或用大蒜一二个去皮，取路上干净热土一撮，同捣极烂，滚汤和匀去渣灌之。或用生明矾末一二钱，温水调灌之，均可救活。醒后仍忌生冷。

　　治疯狗咬伤经验方

　　沈雨苍先生，道光二十六年冬，在湘潭经过，目击米船伙，卒病心腹绞痛，心无倚赖，乱抓乱咬，百药罔效，医亦不识为何疾。万分危急！适同舟醴陵客，以葵扇向病患一扇，大呼曰：殆哉！此中癫犬毒发，乃死症也。能谢六千钱，我有秘方，立可治愈。船主哀告，帮伙身工无多，允谢四千，同帮船咸劝，谓救人急难是大善。醴客不遂欲，袖手不救，由是众怒其忍，执醴客，缚其手足，置病者侧。醴客畏抓咬及身，自悔愿治不索谢，请解缚。众因其忍，得解即食言，必传出真方，能包不死方可。醴无奈，始说出大剂人参败毒散，加生地榆、紫竹根浓煎。如病患牙关紧闭，用乌梅肉擦之自开。急灌一剂尽而神识清醒，两剂尽其病若失。此目击经验者。据醴客云：凡癫犬来家，或遇诸途不及趋避，或被咬衔衣，感触毒气，知觉畏风、畏锣声。或在七日进药一剂，于本人头顶寻觅红发尽行拨去，至二七日，嚼生豆试验有无留毒。如嚼黄豆有生豆气，恶心欲呕，则已毒尽，不必再服；若无生豆气，如熟豆可口，不作恶呕，急再进一剂。至三七日，仍用豆照前嚼试，服至三剂，留毒已化为脓血，从大便出尽，永保无虞。设好犬被咬，于未发之先，亦用此方，再加乌药一两煎浓，拌饭与食，断不致癫。均经照方施治，应手见效，即孕妇亦可服愈，不惟可保无虞，且无他患，屡试神效，灵验异常。每有远途求方，辗转购药，迟延莫及而毙，闻甚惨恻！兹特缕述得方原委，验试如神，刊送共知，即随遇施治，更乞广传，则幸甚矣。

　　真纹党三钱，红柴胡三钱，甘草三钱，羌活三钱，枳壳二钱（炒），抚芎二钱，独活三钱温又方：地榆三两，铜锁一把，入新砂锅内，酒、水各一大碗半，煎至一碗，空心温服，其毒内消，并无后患。再用明雄黄一钱，麻油一茶钟调服，三日三服。其伤处照原卷十三用核桃壳装人粪，炙后，再以生甘草末、杏仁捣和沙糖敷之。若炙处起泡，则以麻油调生大黄末敷之，取效。

　　又方：用路边荆一大把，连根切碎，分作两股，以青黛水炒一股，以黄泥水炒一股，配匀作数剂，水煎服，其毒暗从小便出。即误服斑蝥发毒作痛喊叫者，服此亦解。后服辰砂六一散断根，一切不禁。此药六月开白花似雪点者是。

　　又方：茜草一两、射干五钱，紫竹根一两，灯芯一丸为引，水煎服。

　　夏天受热忽然昏倒

　　用大蒜捣烂，调冷水小半杯，取茶匙灌七匙入鼻孔内，其人立苏，或韭菜汁亦可，并救中恶卒死。

　　中恶惊忤

　　用雄鸡冠血沥口内并涂面上，又吹入鼻孔，即醒。

　　痫病神方

　　治男妇抑郁癫狂及风痰迷闷，用郁金七两，白矾三两，共研末，面和丸，滚水调下三钱，药完病愈。昔一妇人病狂十余年，遇异人授此方，初服心间如有物脱去，神气爽然，再服全愈。

　　疯癫发狂

　　用苦丁香（即香瓜蒂）瓦上焙干，存性研细末，每用二三钱不等，看人强壮虚弱用之，服又方：川郁金二两，飞净辰砂五钱，生明雄黄一两，公猪心二个（去中间血），将郁金、辰砂装入猪心内，用老酒煮烂捣如泥，再入明矾研细末，共捣为丸如桐子大，每服二钱，服完，永不再发。

　　又，疯癫不识人方：用灶心土研末一钱，滚水调服。

　　又，暗疯痫病痰涎昏闷不醒方：取芭蕉油饮之，得吐即愈。取芭蕉油法，以竹筒插入芭蕉树内接取之。

　　卒死还魂

　　凡入涎潮于心，卒然倒地，急扶入暖室正坐，用火炭浇醋，使醋气冲入病患鼻内，良久自苏。或捣韭菜汁灌入喉中亦妙。急以皂角末或生半夏研末吹入鼻中，得嚏即醒，极效。仓卒无药，急于人中穴及两足大拇离甲二分许，用艾丸各灸三五壮。或用碎瓷片刺少商穴及委中穴（见霍乱门），即活。此诚救急之良法。

　　凡人卒倒，身冷无痰，此名气厥，亦名中气。若身温热有痰者，则名中风。如系气厥，但扶正坐片刻，使气顺即苏。或用皂角末吹鼻令嚏亦佳。

　　凡人奄奄死去，脉动气闭，名为尸厥。用菖蒲末纳入鼻中，用肉桂末放入，下用竹管吹两耳即醒。如系中风，查照卷十四中风门治之。

　　中风

　　用硼砂、白矾各二钱为末，以靛花煎汤调服。

　　又方：南星八钱，木香一钱（研末），生姜十片。水煎服。

　　又，中风不语，不可即用姜汤灌，先用真麻油一钟灌之，即能哼后，再以姜汤灌之，即愈。

　　阴症腹痛欲死

　　并治阴症伤寒。枯矾一钱，火硝一钱，胡椒一钱，黄丹一钱，丁香五分，共研细末，用老醋调成团，握在手心，男左女右，以绵绢扎紧手，久之出汗而愈。

　　又方：用老葱一把如茶钟大，用快刀切一指浓贴脐上，用热熨斗熨之，自愈。

　　救脱阳危症

