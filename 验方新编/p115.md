<!-- { "loadSidebar": true } -->
　　凡妊娠子嗽，因外感风寒者，参苏饮去人参、半夏，加桑皮、杏仁。因火乘肺金者，二陈汤去半夏，加芩、连、枳壳、贝母。痰而喘者，加蒌仁、前胡、桑皮。如咳嗽吐血不止者，用生地饮。如风壅相攻，胸满久嗽者，用百合散。

　　加减参苏饮：苏叶、杏仁、橘红各一钱，枳壳（炒）七分，前胡八分，木香三分，桔梗、干葛各七分，桑皮七分，甘草四分，水煎。喘加蒌仁二钱。

　　加减二陈汤：枯芩二钱，川连、橘红、川贝、茯苓、桑皮各一钱，前胡七分，枳壳八分，甘草五分，栝蒌一钱。

　　生地饮：生地三钱，犀角三分，白芍、知母、天冬、麦冬各二钱，黄芩八分，桔梗八分，当归二钱，紫菀一钱五分，甘草四分，喘加栝蒌一钱。

　　百合散：百合二钱，桑皮七分，前胡八分，桔梗七分，芍药一钱，赤苓八分，贝母一钱，橘红一钱，甘草五分，生姜引，水煎。一方有紫菀、款冬。

　　子疟

　　凡妊娠病疟，多由营卫虚弱，脾胃不足，或感风寒，或伤生冷，传为疟疾，名曰子疟，宜服驱邪散。热多寒少者清脾饮去半夏，寒多热少者人参养胃汤去半夏，久而虚者四兽饮主之，合卷九妊疟参看。

　　驱邪散：藿香、白朮、茯苓、甘草、草果（少许）、知母、橘红、砂仁、姜、枣引，如有清脾饮：白朮、茯苓、知母各一钱，青皮四分，浓朴八分，黄苓二钱，甘草五分，生姜为引，水煎服。原方有柴胡。

　　人参养胃汤：人参、苍朮、藿香、浓朴各一钱，陈皮钱半，草果六分，茯苓二分，炙草五分，姜引，一方加乌梅一个。

　　四兽饮：人参二钱，白朮（土炒）二钱，茯苓二分，炙草五分，陈皮钱二分，草果八分，元枣三枚，姜三片，乌梅三个。

　　子痫

　　即胎疯，一名儿晕，又名痉。小儿有五痫，每脏各有所属：心痫其声如羊，肝痫其声如犬，脾痫其声如牛，肺痫其声如鸡，肾痫其声如猪。

　　凡妊娠口噤项强，手足挛搐，言语謇涩，痰涎壅盛，不省人事，名曰子痫，切不可作中风治，宜服加味羚羊角散。如无痰涎，言语如常，但见中风形状，此缘血少类风，概以风药服之，胎害不少。

　　加味羚羊角散：羚羊、当归、防风、独活、茯苓、枣仁、五加皮各一钱，米仁五分，杏仁八分，甘草、木香各三分，葱白五寸，姜五片，煎服。虚加人参，痰加竹沥，姜汁，脾虚加炒白朮。

　　子喑

　　喑音因，哑也。《史?淮阴侯传》虽有舜、禹之智，吟而不言，不如喑聋之指摩也。

　　凡妊娠三五个月，忽失音不语者，胞络脉绝也，名曰子喑。盖胞系于肾，肾脉贯舌，故失音。此非药可治，分娩即自出声，无须服药。

　　汤建中先生云：前症俱由妊娠脾土不运而生湿，湿生痰，痰生热，热生风，如子肿湿也，恶阻痰也，子烦、子淋热也，子痫风也，子悬气也，转脬虚也。治法虽有清热消痰、渗湿顺气、疏风补虚之不同，总不外「去邪保胎」四字为总诀。

　　外感风寒

　　凡妊娠外感风寒，浑身壮热，眼花头旋，此因风寒格于肌表，侵入脾胃，伤损荣卫，是以憎寒发热，头疼眼痛，甚至心腹烦闷，不可妄投峻剂，只宜芎苏散表其寒邪。

　　按：妇人天癸未行属少阴，天癸已行属厥阴，天癸已绝属太阴。胎产之病治厥阴者，溯化之源者也。故《机要》曰：胎产病当从厥阴经论，毋犯胃气及上二焦，谓之「三禁」：不可汗、不可下、不可利小便是也。汗则痞满，下则伤脾，利小便则内亡津液，中州枯燥。故受孕三、五个月时，一毫辛散滑利不得，惟七八月后倘有闭结，乃敢稍施以滑利之剂，故上云不可妄投峻剂。

　　加味芎苏散：紫苏、羌活、陈皮、麦冬各一钱，川芎、白芍各八分，干姜、生草各五分，加生姜三片，水煎服，胎前宜清凉，干姜还须忌用。

　　霍乱吐泻

　　凡妊娠霍乱吐泻，心燥腹痛，宜服六和汤。六和汤：藿香、砂仁各五分，陈皮、茯苓各四分，人参、木瓜各一钱，扁豆二钱，杏仁十粒，甘草四分，夏曲六分，姜三片，枣二枚，竹茹一丸。

　　下痢

　　凡妊娠下痢赤白，缘生冷伤脾，郁积伤胃，以致湿热相干，气血凝滞。其湿热伤于气分则下白积，伤于血分则下红积，腹鸣后重，下利频频，急服姜连丸治之。如腹中疼痛，心下急满，宜当归芍药汤。

　　姜连丸：川连、白朮、砂仁各一两，枳壳（炒）五钱，阿胶、炮姜、川芎各一两，乳香三痢淡姜当归芍药汤：当归、白芍、枳壳（麸炒）、山楂各一钱，浓朴八分，陈皮六分，木香三分

　　热症

　　凡妊娠病热，呕吐不食，胸中烦躁，宜安胎凉膈散。如热甚发赤黑斑，小便如血，胎渐落将危者，亟以栀子石膏汤救之，迟则堕矣。如火热壅极、心烦口渴者，宜清心润肺汤。

　　安胎凉膈散：治热呕。知母、麦冬、人参、芦根、葛根、黑栀、竹茹、葱白。水煎服。

　　葱白三寸，水煎服。按：本方治发斑可加元参、连翘各二钱。

　　清心润肺汤：黄芩、栀子、麦冬各二钱，知母、花粉、人参各一钱，甘草五分，犀角三分，姜、枣引。按：方内用人参，恐得补而益炽，治热之方，去之为得。

　　因怒满闷

　　凡妊娠因多怒气，胸膈满闷，或服顺耗气药太过，以致满闷益增者，宜散气消闷散治之。乌药、香附、枳壳、砂仁等皆当少用。

　　散气消闷散：人参一钱，白朮二钱，川芎、木香（磨汁）、苏叶、条黄芩、甘草各三分，姜三片，水煎服。

　　小腹重坠作痛

　　凡妊娠腹痛时作，小腹重坠，此缘气虚下降，间有兼寒者，宜加味安胎饮治之。加味安胎饮：白朮、熟地、当归各二钱，陈皮、苏梗、川芎、甘草各四分，砂仁五分，兼寒者加吴萸五分，干姜五分，水煎服。

　　小腹虚胀闭滞

　　凡妊娠小腹虚胀，因食硬物伤胎，胎既受病，传于脾胃，胃气虚冷，下逼小肠，若奔豚腰重，大便闭涩，两胁虚鸣，宜服胜金散，温中下气，胎自安矣。

　　胜金散：吴萸、陈皮、军姜炮（即制军）、干姜、川芎各二两五钱，浓朴、砂仁、甘草各

　　胎冷腹痛欲泻

　　凡妊娠胎冷腹胀，两胁虚鸣、脐下疼痛欲泻，小便频数，大便虚滑，此因胎已成形，而多食瓜果生冷之物，或当风取凉，受不时之气，致令子身不安，皮毛刺痛，筋骨拘紧而母有此病，急宜安胎和气饮治之。安胎和气饮：诃子（面煨）、白朮各二两，橘红、白芍、木香各

　　胎惊心悸气促胀痛不安

　　凡妊娠心神忪悸，睡梦多惊，胁腹饱胀，过时连脐急痛，气促不宁，此是胎气既成。五脏赡养已久，或因气闷，或因喧呼，致令胎惊筋骨伤痛、四肢不安，急以大圣散治之。大圣散：当归、川芎、麦冬、茯苓各二钱，炙　、人参、甘草各五分，姜三片，水煎。

　　头旋目晕痰壅将危

　　凡妊娠头旋目昏，腮项肿硬，此因胎气有伤，热毒上攻，沉痛欲呕，背项拘急，致令眼昏生花，若加痰壅，危在片时，急以消风散治之。消风散：雨茶、甘菊、羌活、石膏、当归、川芎、羚羊、白芷、荆芥、防风、甘草，加姜煎，食前服。

　　两目不明腮项肿满

　　凡妊娠将临月，忽然两目不明，灯火不见，头痛项肿，不能转颈，此由常居火阁，衣襟卧褥，伏热在内，或服补药热物太过，致令胎热，而肝脏壅极，风热上攻入脑，故见此症。

　　急以天冬饮子治之，大忌酒、蒜、炙爆、油腻一切辛热发物，否则眼不复明矣。

　　天冬饮子：天冬、荆芥各一钱五分，当归、川芎、熟地、白芍、茯苓、知母各二钱，人参六分，五味十四粒，防风、茺蔚子各一钱。目病退，间日一剂；初服大约每日一剂耳。

　　遍身刺痛喘筋挛

　　凡妊娠遍身刺痛胀满，此由五脏不利，血气虚赢，因食生冷，或发增寒，唇白面青，筋脉拘挛，骨节酸疼，皮毛干涩，气急上喘，大便不通，呕吐频频，此危症也，急以平安散保之。平安散：浓朴、陈皮、熟地、甘草、川芎、木香、姜三片（煨），盐一撮，水煎服。

　　因失血类中风症

　　凡妊娠因吐血衄血（衄音肉，刃伤也），或被伤失血，蓦患口噤，项背强直，类中风症，宜服加减安胎饮。加减安胎饮：人参、白朮、麦冬、当归、熟地、天麻各二钱，防风、荆芥各一钱，陈皮、甘草各五分，姜三片。水煎服。

　　心烦腹胀百节酸痛小便闭涩

　　凡妊娠面赤口干，舌苦心烦腹胀，或百节酸痛，小便不通，此由恣意饮酒及水果、鱼肉一切腥膻热毒之故。以归凉节命饮治之。归凉节命饮：苎根、白芍、当归、川芎、麦冬各一钱，白朮（生用）钱半，砂仁五分，甘草六分，黏米一撮。中酒者加葛根一钱，积食加山楂、麦牙各一钱，小便闭加赤苓、腹皮各一钱，葱白引。

　　半产

　　凡妊娠月未足而半产者，由气血弱，脏腑皆虚，加以病患感冒、情欲相挠，以致精血攻冲，侵损荣卫，而胎无所养，与枯枝落果无异。如既堕以生化东加减治之，未堕而血行腰痛，急以十圣散连进数帖，或芎　补血汤。

　　十圣散：人参、黄　各二钱，当归、白芍、川芎、熟地、白朮各一钱，砂仁五分，川断七分，甘草七分，姜一片，枣一个，食过服。忌恼怒、生冷、一切辛热等物。

　　芎　补血汤：川芎、白朮、阿胶、白芍、杜仲、人参、黄　、五味、木香、甘草、加姜一片，枣二枚。

　　腹中儿啼

　　凡妊娠临月、或九个月，腹中儿啼者，缘儿在母腹，口含脐带，随母呼吸，妊母或将手扳高取得，提出儿口脐带故鸣。但令其母如男子作揖，使脐带仍入儿口，即不鸣矣。

　　一方：煎黄连浓汁呷之。黄连二钱，甘草一钱，煎水服之。

　　又法：急令妊妇自己用扫帚扫地，以愈为度。

　　转脬

　　凡妊妇将足月，脬为胎压，转在一边，以致脐下急痛，小便不能，但升举其胎，则脬仍还旧而水道自通。宜六君子合四物汤去茯苓、半夏、陈皮，探吐以提之，不宜专用滑渗之药。产后亦有此症，捣葱白铺于脐上灸之，立效。

　　六君子汤：半夏（姜制）二钱，陈皮（去白），茯苓一钱，甘草五分，人参、白朮。

　　四物汤：当归（酒洗），生地三钱，芍药二钱，川芎钱半。

　　瘦胎方不可服辨

