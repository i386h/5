<!-- { "loadSidebar": true } -->
　　凡妊娠临产艰难者，大率由口餍甘肥，身耽安逸，既饱即卧，遂令胞胎肥浓，行动气急，以致临盆难产。宜于胎将足月之时，时时动作，忽嗜肥鲜，勿贪坐卧，勤行勤走，此即是不药而滑胎之妙法也。乃世医咸谓安胎之后，必须更进滑胎方，始为无弊。岂知滑胎名目，昔人原为湖阳公主而设。盖以贵家居养丰逸，身体肥盛，诚恐躯脂凝结，胞系坚固，特借此以稍疏其肥滞耳。若平等妇人，一母之气血，分荫其胎，尚虞不敷，岂可再用瘦胎乎。

　　附增异症

　　腹中儿啼，煎黄连汁呷下。或青黛亦效。

　　腹中作钟鸣或哭者，用多年空房内鼠穴中土为末，或酒下，或干噙之即止。

　　有脏燥悲伤惨戚呕下者，大麦、甘草、大枣煎服。

　　有自哭自笑者，红枣烧存性，米饮下。

　　妊妇出痘、麻疹各方，已见卷二十一痘科门。

　　体元子借地法

　　凡孕妇临月，择天、月二德吉日，令善书者先期斋戒三日，至日汲新水研朱于黄纸上，焚香书曰：东借十步，西借十步，南借十步，北借十步，上借十步，下借十步，壁方之中，四十余步，安产借地，或有污秽，或有东海神王，或有南海神王，或有西海神王，或有北海神王，或有日游将军，白虎夫人，远去十丈，轩辕招摇，举高十丈，天符地轴，入地十丈，令地空闲。产妇某氏安居，无所防碍，无所畏忌，诸神拥护，百邪速去，急急如律令。书毕，贴孕妇墙壁上，则不须避忌矣。

　　胞漏并小产论

　　凡妊娠经水壅之以养胎，蓄之以为乳。其冲、任气虚，不能约制，故月水时下，名曰胞漏，血尽子死。然亦有妊妇血盛，月信常来而胎不动，俗呼狗儿胎也。若以胎漏治之，则胎必堕，若不以胎漏治之，其胎未必堕。亦有脉见滑数而别无风热病，经脉如常，但较前略少。此因胎小血盛有余而然。俟迟至三、四月外，儿大能饮，经脉自止。今常见怀胎七八月而生子者，人但以血止为度，谓之不足月，然其受胎于未止之前，至此而足月，人实不知也。

　　又有壮盛孕妇，按月去血点滴，若无腰酸胎动，不须服药，此血气强盛，至四、五月后自然经止。如孕妇虚羸，腰常酸痛，并胎动而按月下血点滴，或下血不止，此非血有余，乃胎漏也。宜服加味补中安胎饮。又云：胎漏多因于血热，然亦有气虚血少，服凉药而下血益甚，食少体倦者。此脾气虚而不能摄血也，宜归脾等方加减，当以脉候察之。

　　凡堕胎之病，多在三、五、七月，如前次三月曾堕，后必如期乘其所虚而亦堕。必预服尊生安胎饮、或胎元饮加减用之，或太山盘石散、安胎万全神应散等方。对症择用，以预防之，须常服过七月，可无患矣。更宜戒房欲、气恼、劳役、爆炙诸食。又有受孕一月即堕者，人皆不觉，止知其为按月经行，不知暗堕于中矣。凡人经尽初交得孕后，最宜将息绝欲，若再交接以扰子宫，其胎或一月、三五月必堕。试思驴马有孕，牡者近则踢之，名曰护胎。

　　所以绝无小产之患，人可不慎欤！至若劳怒举重亦堕，洗下体则窍开亦堕。今之无子者，大半一月堕胎，非尽不受孕也。至于顿扑伤动胎气，宜服胶艾安胎散。

　　三四月前胎未成形，名曰堕胎。至五六月后，胎已成形，名曰半产，俗人均曰小产。总属妊妇气血虚弱，胎元不固。盖气虚则提摄不固，血弱则灌溉不周，多致小产。况妇人肾以系胞，而腰为肾之腐，腰痛则堕，不可不防。凡治胎漏者，当预培其根，宜用千金保孕丸，又有止漏绝神丹，治漏胎甚效。大凡孕妇暴下水者，其胎必堕，若徐徐下水，可用补气安胎药治之。有胎漏黄浆，或如豆汁，胎动腹痛，乃肝脾湿热，用升阳除湿汤，大全治用黄　一两，川芎一钱，糯米一合煎服。要知小产与大产不同：大产如果熟自落，栗熟自开，半产如生摘其瓜，生剥其栗，岂不较正产为尤重耶！人皆疏忽不以为重，而轻易视之，因而致病者不少，因而致死者恒多。然此证始因敛血以成胎，继因精血以长养，终因精血不足面萎堕，故瘀血甚少。倘有腹痛，成块有形，多属血虚气逆，惟有先用生化汤去瘀生新为妙，后须大加温补。若但知消瘀破滞，则逆气愈攻而愈升，多致不救，戒之戒之！妊妇三月后，尺脉或涩或微弱，胎必不固。惟脉洪盛者，胎不堕耳。所以《脉诀》内云：胎脉弦牢滑利安，沉细而微归泉路，正此之谓也。虽半产皆气血不足，然有禀质偏阴偏阳，或寒或热之异，自当凭脉调治。如阴虚内热而用艾、附、白朮、砂仁温暖之剂，则阴道愈消，如草木之无雨露，自然枯萎。如阳虚内寒而用芩、芍凉血之剂，则脾胃虚寒、气血亦弱，犹果实春夏易生，秋冬少结也。总之，三月以前，宜养脾胃，四月以后，宜壮腰肾、补血顺气，佐以清热，此大法也。

　　加味补中安胎饮：凡妊妇元气壮盛，受胎后尚有经来数点，乃血气盛故耳。若不腰痛胎酸，不必服药，如虚赢孕妇，下血不止，或按月下血点滴，名曰胎漏，多因劳而气血两虚，或喜食爆炙热物过多而致。宜谨房事，并服补药以保全也。人参一钱，白朮（土炒）、当归（煎服归脾汤（附：加味归脾汤、济生归脾汤）：治心脾郁结，经闭发热，并治脾虚不能摄血，致血妄行。又经带胎漏等证，由于劳伤心脾、发热体倦、食少不眠、怔忡惊悸等证。人参、白朮（土炒）、茯神、枣仁（炒）、龙眼肉各二钱，黄　一钱五分（炙），归身、远志肉（甘草水柴胡尊生安胎饮：治血虚有火，曾三月堕胎，宜服此方。并预防五月七月之堕，亦治胎动、胎漏。归身（酒洗）、白芍（酒炒）、熟地、生地、砂仁、阿胶（炒珠）各一钱，杜仲（盐水炒去五分，之，用景岳胎元饮：治妇人冲任失守，胎元不安不固，随症加减，或间日或二三日服一二剂。

　　人参（随宜）、当归（酒洗）、杜仲（盐水炒断丝）、白芍（酒炒）各二钱，熟地二三钱，白朮一钱下元不固但氏、朮八分，或腹作痛，制续断肉泰山盘石散：见前卷九。治妇人血气两虚，或肥而不实，或瘦而血热，或肝脾素虚，倦怠少食，屡有堕胎之患，此方平和，兼养脾胃，气血。觉有热者倍黄芩，少用砂仁。觉胃弱者，多用砂仁，少加黄芩。更宜戒欲事恼怒，远酒醋辛热之物，可永保无堕。

　　经验易产丸：酒炒续断一两，土炒淮山药一两，制川芎五钱，酒炒全当归二两，川杜仲一两（用糯米粥拌匀晒干，炒去丝），可研细末。用桂元肉五十枚，煎浓汁和蜜为丸，分作三可

　　妇科临产门

　　临产

　　妇人生产，乃造化自然之理。俗所谓瓜熟蒂落，原属平常易事，毋庸惊疑。但竟有难产者，皆因临期坐草太早，只知急急用力催生，以致横生逆生，种种难产，伤害母子，或在顷刻，或迟日月，可不慎乎！胎前固宜保护，而临产尤不可不细心讲究也。《达生篇?六字真言》云：一曰睡，二曰忍痛，三曰慢临盆。

　　初觉腹痛，先自家拿稳主意，要晓得此是人生必然之理，极容易之事，不必惊慌。但看一阵不了又痛，一连五、六、七阵，渐痛渐紧，此是要生，方可与人说知，以便伺候。若痛得慢，则是试痛，只管安眠稳食（谓照常眠食也），不可乱动。此处极要着意留心，乃是第一此时第一要忍痛为生。不问是试痛、是正产，忍住痛照常吃饭睡觉，痛得极熟，自然易生。且试痛与正生亦要痛久，看其紧慢方辨得清，千万不可轻易临盆坐草、揉腰擦肚，至嘱至嘱。再站时宜站稳，坐时宜坐正，不可将身左右摆扭。须知此处要自家作主，他人替不得，与自家性命相关，与别人毫无干涉。 

　　附：《医宗金鉴?坐草》条云：凡产妇坐草，最要及时，不可太早，若见儿身未顺，宁可迟迟，宽心以待。倘坐草太早，非正产之时，妄使产母用力，往往逼胎不正，遂致横生、倒生者有之，虽悔无及矣。

　　到此时必要养神惜力为主，能上床安睡、闭目养神最好。若不能睡，暂时起来，或扶人缓行，或扶桌站立片时，疼若稍缓，又上床睡。总以睡为第一妙法。但宜仰睡，使腹中宽舒，小儿易于转动，且大人睡下，小儿亦是睡下，转身更不费力。盖大人宜惜力，小儿亦宜惜力，以待临时用之，切记切记。

　　附：若胎前喜于安睡，或嗜浓味或气郁气滞者，临产宜略行动。

　　增：临产忌侧睡，妨儿转身。无论迟早，切不可轻易临盆用力，切不可听稳婆说孩儿头已在此，以致临盆早了，误尽大事。此乃天地自然之理，若当其时，小儿自会钻出，何须着急？因恐小儿力薄，其转身时，用力已尽，及到产门不能得出。或亦有之，宜稍用力一阵助之，则脱然而下。盖此时瓜熟蒂落，气血两分，浑身骨节，一时俱开，水到渠成，不假勉强，及至生下，即产母亦不知其所以然矣。

　　或曰：大便时亦须用力，如何生产不用力？不知大便呆物，必须人力，小儿自会转动，必要待其自转，不但不必用力，正切忌用力。盖小儿端坐腹中，及至生时，垂头转身向下，腹中窄狭，他人有力难助，要听其自家慢慢转身到产门，头向下，脚向上，倒悬而出，若小儿未曾转身，用力一逼，则脚先出，以为诧异，且赠之美名曰脚踏莲花生。或转身未定时用力一逼，则横卧腹中，一手先出，又名之曰讨盐生。即或转身向下，略不条直，用力略早，亦或左或右偏顶腿骨而不得出。不知此等弊病，皆是时候未到，妄自用力之故。奉劝世人万万不可用力。然亦非全不用力，但当用力只有一盏茶时耳，其余皆不可乱动者也。如大便未到其时，纵用力亦不能出，而况于人乎！或问：何以知此一盏茶时而用力乎？曰：此时自是不同。若小儿果然逼到产门，则浑身骨节疏解，胸前陷下，腰腹重坠异常，大小便一齐俱急，目中金花爆溅，真其时矣。当于此时临盆，用力一阵，母子分张，何难之有？附：凡儿之生，自有其时，时至则儿身转顺，头顶正当产门，胞浆大来，腰重腹痛，谷道挺迸，产母中指中节或末节跳动，此方为正产之时，方可临盆用力送儿自顺生矣。

