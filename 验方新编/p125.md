<!-- { "loadSidebar": true } -->
　　参苓生化汤：川芎一钱，当归二钱（土炒），姜炭、炙甘草各五分，茯苓一钱，陈皮一钱泻加气加六分参术莲子饮：人参、焦术各二钱，茯苓一钱，当归一钱五分，炒芍八分，炙草五分，陈皮、升麻各三分，山药一钱，莲子十粒，姜一片。如腹痛加炮姜五分。

　　丹溪急救方：人参五钱，白朮三钱，茯苓三钱，制附一钱，水煎服。

　　产后痢症

　　产后七日内外，患赤白痢疾，后重频数，最为难治。欲调气血而推荡邪秽，又虑产后元虚。欲滋荣养气而大补脾肾，又恐补住瘀邪，惟生化汤减黑姜而代以茯苓、木香，则善消恶露兼行痢疾，并行而不悖也。再服加味香连丸，以俟一二日后，病势稍减，可保无虞。若七日外，患褐色后重虚痢，则当加补无疑。其产母禀浓，产期已过二十日，可于生化东加芩、连、芍药、枳壳及加味香连丸之类。承气等药，断不可用。如产母虚弱，虽及月余，行积峻剂，切不可用。若产后阴虚血痢，日久愈甚，又当用四物东加人参矣。

　　加减生化汤：川芎二钱，当归四钱，桃仁十粒，茯苓五分，陈皮五分，木香二分。红痢腹痛，加砂仁二分。煎八分送香连丸三十粒。

　　加味香连丸：即香连丸加莲肉粉一半为丸。

　　加连生化汤：川芎一钱五分，当归三钱，白芍一钱炒，川连六分（姜汁炒），枳壳五分，茯苓一钱，甘草四分，木香三分，水煎服。积重者加山楂一钱。

　　申论泻痢十方

　　产后泻痢，气血暴虚，必用生化东加减。然致病之由，虽系湿热，多由饮食伤脾而起，故重申余意，另立十方于后。

　　一、产后泻黄色，乃脾土真气虚也。宜补中益气东加木香四分，煨肉果一枚，炮姜四分二、产后久泻不止，元气下陷，大便不禁，肛门如脱，宜服六君子东加木香四分，煨肉果一枚，炮姜四分，可加升麻五分。

　　三、产后伤面食，六君子东加麦芽。伤谷食，加君子东加神曲。

　　四、产后伤肉食，六君子东加山楂、砂仁各五分，神曲一钱。

　　五、产后胃气虚弱，泻痢完谷不化，六君子东加木香三分，肉果一枚。

　　六、产后泻痢脾虚，四肢浮肿，补中益气东加皮散，或六君子东加五皮散。

　　七、产后诸症兼呕者，宜加藿香一钱，痰多加半夏八分。

　　八、产后以前诸症兼小便短涩者，加茯苓一钱，泽泻五分，灯心十二根。

　　九、产后泄泻不止，加莲子十粒，石榴皮一钱。

　　十、产后患赤痢，久而不止，用人参二钱，香连丸二钱，同服即愈。勿多用木香、姜汁之类，盖热则血愈行也。方内可加地榆。

　　以上十方，须问块痛已除，方可服之。

　　产后呕逆

　　人之胃腑，为五谷之海，水谷之精，上输肝肺，分布五脏，化为气血，荣润百骸。产后劳伤脾胃，正气亏折则邪气易乘，入于肠胃，则气逆呕吐而食不下矣。若七日内呕吐不止，全不纳谷，血块未除，治当消块，佐以温药，宜服安胃行血汤，若痛已除而呕不止、不纳谷者，宜服加减六味汤及后温胃和中饮。若呕而气血不足、食物不能如常，宜服补中和胃汤。

　　安胃止血汤：芎　一钱，当归四钱，人参一钱，桃仁十粒，姜炭、炙甘草各五分，藿香、砂仁各四分，姜三片（有汗勿用）。

　　加减六物汤：川芎一钱，当归二钱，山药一钱五分，人参一钱，茯苓一钱，藿香五分，豆仁、姜炭各四分，扁豆二钱，陈皮三分，炙甘草五分，姜三片，呕止去豆仁。

　　温中和胃汤：人参、茯苓各一钱，当归、扁豆各二钱，陈皮、炙甘草、藿香、丁香各三分，姜三片。呕止去丁香，受寒加吴萸。

　　补中和胃汤：人参、白朮、扁豆、当归各二钱，茯苓一钱，山药一钱五分，炙甘草、陈皮，炮姜各四分，水煎。

　　产后霍乱

　　产后劳伤气血，脏腑虚损，不能运化食物，及风冷相乘，以致阴阳升降不顺，清浊乱于肠胃，冷热不调，邪正相搏，上吐下泻，名曰霍乱。若块痛未除，宜生化六和汤，若块痛已止，宜藿香温胃散。

　　生化六和汤：川芎二钱，当归四钱，黑姜、炙甘草、陈皮各四分，砂仁六分，茯苓一钱，姜一片，水煎。

　　藿香温胃散，当归、白朮各三钱，姜炭、藿香、陈皮各四分，浓朴八分，人参一钱，炙甘草三分，姜一片，水煎。若手足逆冷。加附子三分。

　　产后膨胀

　　胎前素弱，临产又劳，中气多不足，心腹多不舒，胃虽纳谷，脾不健运。如产毕即服生化三四帖，痛止后随服加参生化汤助脾健胃，自无中满等症。其或中满膨胀者，大率因消食而误进消导，因气郁而专于消耗，又因多食冷物而停滞恶露，又因血虚便秘，误下而愈胀。

　　殊不知产后血气两亏，痛减后宜大补气血以助中气，不宜过于消耗。消耗稍峻，胃气益损，满闷益增，气不升降，滋热助积，郁积之久，遂成膨胀。治当审何物误用，如误用耗气药，宜益气汤；误用消导药，宜健脾汤；误服攻下药，宜养生化滞汤。

　　益气汤：人参、白朮、当归各三钱，川芎、白芍各八分，茯苓一钱五分，陈皮、浓朴各四分，苏根、炙甘草各五分，腹皮六分，木香二分（磨），萝卜子三分，木通五分。

　　健脾汤：人参、白朮、当归、茯苓、白芍、神曲各一钱，川芎七分，陈皮四分，炙甘草、砂仁各五分，腹皮五分。伤食加麦芽五分；伤冷物、腹大痛，加吴萸一钱。

　　差生化滞汤，川芎二钱，当归四钱，人参一钱半（胀甚者减半），白芍、茯苓各一钱，白朮二钱（胀甚倍用），桃仁十粒，腹皮四分，苁蓉（酒洗）一钱五分。如块痛，即将本汤送三

　　产后口渴或兼小便不利

　　凡产后口燥咽干而渴，兼小便不利，由血枯而多汗，且劳倦伤脾，不能为胃行其津液，则生化之元气不运，渗泄之令不行，是以上无津液流通，而有咽干燥渴之症，下则胃肾闭滞，而有水道不通之候，治当助脾益肺，升其血气，则血气流行，阳升阴降，自然津生而便利矣。若认口渴为火，而用芩、连、知、柏以降之，便涩为水滞，而用五苓等味以通之，非徒无益，而反害之。

　　助脾益肺汤：黄　一钱五分，人参、麦冬各二钱，五味十粒，当归二钱，茯苓一钱五分，干葛一钱，升麻四分，炙甘草五分。汗多，加枣仁二钱，麻黄根一钱。渴甚，生脉散代茶。大便不通，加苁蓉二钱。如产母壮盛而热剧、小便不利者，暂加知母、滑石各一钱。

　　产后便数淋症

　　凡产后小便数者，由腹内宿有冷气，因虚而发。宜桑螵蛸散，或以益智仁炒研为末，米饮下二钱。若淋沥作痛，亦由产母虚弱，冷气客于腹中，以茅根汤治之。

　　桑螵蛸散：螵蛸十二枚，人参三两，黄　三两，鹿茸、牡蛎、赤石脂各二两，共为末，米饮汤空心下。

　　白茅根汤：白茅根、瞿麦、茯苓、车前、人参、滑石、通草、麦冬、炙甘草。加灯芯数根煎服。

　　又，内府秘方：用陈米淘浓泔，澄清，热服之，小便即通。

　　按：治血淋，可加怀牛膝。

　　产后伤脬小便淋数不止

　　产后伤脬，此缘稳婆之故。以白芨散治之。

　　白芨散：白芨、凤凰衣、桑螵蛸，等分入猪脬内。煮烂食之。

　　产后水肿

　　产后四肢浮肿，皮肤光莹，脾虚不能制水，肾虚不能行水故也。当大补气血为主，佐以苍朮、白朮、茯苓等药，虚加人参、木通，热加麦冬、条芩。若因风冷湿气伤表，无汗而肿，宜加姜皮、半夏、苏叶及五皮散以微表之，使水气从皮毛而出。然后以补剂调理。

　　利水益气汤：人参、白朮各三钱，白芍、茯苓各一钱，陈皮六分，木瓜八分，苍朮、浓朴、苏叶、木通、腹皮各一钱。

　　五加皮散：加皮、腹皮、苓皮、骨皮、姜皮。

　　产后热蒸成劳瘵症

　　产后劳瘵症，皆由嗜欲无节，起居不时，以致真阴耗竭，虚火上炎。或蒸而热，或往来寒热、似疟非疟，或咳血咯血、自汗盗汗，或心神恍惚，梦与鬼交，或经水闭塞，日渐羸瘦，皆缘阴虚生热所致，热郁积久，变成虚怯。宜清热止嗽，润肺泻火，滋补真阴，以复其元。患此者必须寡欲内养，方能有效，否则不治。

　　保真汤：川芎一钱，当归、生地、白朮各二钱，麦冬一钱，天冬一钱五分，川贝、茯苓各五分，桔梗八分，五味十粒，骨皮一钱，炙甘草四分，枣二枚，水煎。虚加人参一钱，黄六分。胃弱加茯苓、山药各二钱，砂仁三粒。

　　加味大造丸：生地一钱，人参、当归、山药、杞子各一两，知母一钱五分，石斛（酒蒸）

　　、麦冬各八钱，银胡六钱，龟板五钱，共为末，炼蜜为丸如桐子大，早晚服。

　　以上两方，但举其概，至辨症施治，全在临时取裁。如补中益气汤、六味、肾气丸、八珍汤、十全大补汤、还少丹、逍遥散加芎、归，此数方俱可治劳瘵，因症选用可也。

　　产后心腹痛

　　产后心痛，即胃脘痛，以胃脘在心之下，因伤寒气及冷物，故作痛，用生化汤佐以散寒消食之品，无有不安。若腹内痛，定然血块未除，只服生化汤，佐以益母丸、鹿角灰治之，则瘀消而痛止。若风冷乘虚入腹作痛，亦宜加味生化汤，以内有肉桂、茱萸，可以温散之也。若真心痛则指甲青黑，或手足冷过腕节，朝发夕死，无药可治。

　　加味生化汤：川芎二钱，当归四钱，炮姜、炙甘草各五分，桃仁十粒（痛止去之），肉桂肉

　　产后遍身疼痛及腰小腹痛

　　产后遍身痛，由产后百节开张，血脉凝滞，累日不散，则经脉经络不舒，故腰背不能转侧，手足不能动履，或兼身热头痛，若误认太阳表邪而发散出汗，则手足逆冷，变成险症矣。宜祛痛散治之。妇人肾位系胞，腰为肾府，至产劳伤肾气，损动胞络，或产未平复而风寒乘之。二者皆致腰痛，宜养荣壮肾汤并加味大造丸。若小腹作痛，未曾服生化汤，问恶露如何，若可按揉而稍止者属虚，并宜加味生化汤治之。

　　祛痛散：当归二钱，人参、白朮各一钱，黄　、川膝、独活各八分，肉桂五分，韭白一撮，生姜三片，水煎。

　　养荣壮肾汤：当归二钱，防风四分，独活、桂心、川芎、杜仲、寄生、川断各八分，生姜三片，水煎。

　　加味生化汤：川芎一钱，当归三钱，桃仁十粒，炮姜、炙甘草各四分，肉桂五分，元胡五分。后二味痛止减去。若脐下无血块而仍痛不止者，加熟地三钱。

　　产后乳疽乳痈

