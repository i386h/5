<!-- { "loadSidebar": true } -->
　　产后乳生痈疽，初发时寒热往来如疟，不可作疟治，亦不可全用败毒消疽等味。当大补气血，佐以金银花等味以散邪毒。若脓已出虚弱日甚者，宜服十全大补汤。

　　栝蒌乳香散：栝蒌一个（连皮子捣碎），当归、净银花各三钱，白芷一钱，青皮五分，乳排脓大补汤：人参、白朮、生地、银花各二钱，当归三钱，茯苓一钱，川连五分，黄一钱，青皮三分，乌梅一枚，元枣一枚。此方可加白芷八分，以能排脓内托也。

　　加减十全大补汤：人参、白朮、当归、生地、黄　各二钱，茯苓、川芎各八分，甘草五分，远志一钱，银花三钱，水煎。泻加莲子十四粒，肉果一枚；渴加麦冬、五味；久不收口，加参末膏药贴之。

　　产后流注

　　产后恶露，流注于肾、腰、关节之处，或漫肿，或结块作痛，久则肿起，肢体倦怠，急则用葱熨法以散外肿，内服参归生化汤以散血滞，至已溃，未溃，其法参之乳痈症中。

　　葱熨法：用生葱一握捣作饼，贴患处，加浓布三四层，以火斗熨之、立效。此方可治痈疽初起。

　　参归生化汤：黄　、川芎各钱半，当归三钱，人参二钱，肉桂八分，甘草五分，马蹄香二钱。

　　阴门肿痛

　　临产用力过多，以致阴肉两旁肿痛，手足不能舒伸者，用四季葱入乳香末，捣成饼贴肿处，良久即愈。

　　阴门突出

　　临产用力逼送阴门突出者，四物东加龙骨少许，连进两服。外用如圣膏贴顶，少收即拭去。

　　乳汁不通

　　产后乳汁不通，其故有二：一由气血两虚，乳来稀少；一由气闭血滞，壅塞不行。盖妇人多忧思忿怒，忧思则气结而血亦结，忿怒则气逆而血亦逆，甚至乳硬管塞，胁痛烦热，故古方于通乳药中，多用香附、木香、青皮者，以行气故也。用王不留行者，通乳而兼行血也。若但由气血虚弱，则不必用行气药等味，须服猪蹄或乳饮。

　　猪蹄汤：猪蹄一只，通草五钱，煎汁服之。

　　钟乳饮：钟乳粉二钱，漏芦三钱，煎汁服。一方，鲫鱼、木通，煮汁食之。

　　消乳

　　产母无子饮乳，有乳而欲消者，用麦芽二两，炒为末，四物汤调服即消。

　　又方：用神曲二钱为末，酒吞，日服一次。

　　产后诸异症

　　下物如茄。产后阴中坠下一物如茄，盖儿袋也，名曰茄症。由产时用力过多，元气下陷之故。治须补中益气汤以升提之，自然渐退，补中益气汤方入胎前子满条内。

　　下物如钵。产后阴中下一物如钵状，有二歧者，子宫也。用补中益气汤去柴胡，连进二三大剂，一响而收。后以四物东加人参调理。

　　按：四物汤内有芍药，终须少为妙，至七日外另斟酌。

　　阴挺下脱

　　产后阴中下精肉一块如菌，或如鸡冠，约长寸许，甚至有满尺者，名阴挺下脱。即平常妇人亦有之，总因元气下陷而然。治法与茄症相似，用补中益气汤。如产后则本方去柴胡，以有升麻提脾气而自愈也。

　　产后总三方

　　三消丸：治妇人死血、食积、痰结三等块痛，黄连钱半（用吴萸四钱煎汤去渣：浸以黄连，逾时取起炒干，一半同益智炒透去益智，加莱菔两半炒），川芎、桃仁（去皮尖）、黑栀、麦皮、曲、三棱、莪朮各五钱（醋制），山楂、香附各一两，共制为末，蒸糊为丸。俟食远乌金散：治产后十八症：一、产难；二、胞衣不下；三、死胎不下；四、眼目昏花；五、口干心闷；六、寒热如疟；七、咳嗽寒热不定；八、败血如肝；九、败血入四肢浮肿；十、失音不语；十一、血邪颠狂谵语；十二、心腹痛；十三、骨节酸痛；十四、舌干津枯，鼻中出血，绕项生疮；十五、腰疼如角弓；十六、小便短缩；十七、喉如蝉声；十八、胸膈气满，喘逆不食。乌金子（即黑豆）、紫葳（即凌霄花）、大蓟根、小蓟根、当归、肉桂（去皮）、血余（无病者、烧存性）、蒲黄、木香、青皮、赤芍、皂荚（不蛀者，烧存性）、蚕蜕纸（烧存烧灰济坤丹（即回生至宝丹）：治同乌金散。取效甚速，但过于峻，非方不得已，不宜用也。

　　川芎、当归、牛膝、蒲黄（酒拌、隔纸炒）、茯苓、桃仁、熟地各一两（此须九蒸九晒），三棱苍五钱，苏木三入好三碗重以上三方俱治标之药，若可稍缓，仍当以大补为本。即万不得已而用之，只可两丸，随进补剂。不然，取快一时，非无速效，祸不旋踵，悔无及矣。

　　蓐劳骨蒸论

　　产后去血劳伤，再加之调养失宜，致令骨蒸劳热。若富贵之家，虽有美食及药力以调养，必有他事不如意而怒动肝火，耗伤其方生之血，亦能致饮食减少，虚羸体倦。况新产之妇，原属血虚，所生之血无几，一经伤耗，则阴血更虚，焉得不成内热骨蒸也，即藜藿之人，不特无美食药力滋生气血，更兼自乳其子，则方生之血岂能骤足。倘本质瘦弱，又焉得而不阴虚内热以成骨蒸也。故治产后虚弱，用参归汤。作寒热，白茯苓散。虚证杂见成蓐劳者，鳖甲汤。无疾觉虚，十全大补汤，又当归羊肉汤。有治产后骨蒸，先服清骨散，后服保正汤，又有加味大造丸亦能治骨蒸劳热。《医通》云：产后蓐劳，疲极筋力，忧心劳虚。或产后将养失宜，致令虚羸喘乏，寒热如疟，百节烦痛，头疼自汗，肢体倦怠，咳嗽痰逆，腹中绞刺，当扶正为主，六君子加当归。若脾肺气虚，咳嗽口干，异功散加麦冬、五味。气虚头晕，补中益气倍用归、　。肝经血虚，肢体作痛，四物加参、苓、朮、桂。肝肾虚弱，自汗盗汗，往来寒热，六味丸加五味子。脾虚血弱，腹痛，月经不调，归脾汤倍木香。血虚有热，增损柴胡汤。骨蒸劳热，咳嗽有经者，异功散去术，加山药、丹皮、五味、阿胶、童便。热而无痰、干咳、逍遥散，用蜜煎姜、橘，蜜蒸白朮。产后虚损，不时寒热，或经一二载，元神不复，月事不转，先与千金当归芍药汤，后与乌骨鸡丸调补。大抵此证多因脾胃虚弱，饮食减少，以致疲惫而成。当补脾胃，进饮食，则诸脏有所倚赖，病自愈矣！参归汤：沼产后虚弱。人参、当归（酒浸）各二钱，猪肾一个，糯米、葱白水煎服。

　　白茯苓散：治产后蓐劳，头目肢体疼痛，寒热如疟。人参、当归、熟地、川芎、白芍（炒）、黄　（蜜炙）、桂心各五分，茯苓一钱，猪肾一个，姜、枣引，水煎服。

　　鳖甲汤：治产后虚证杂见成蓐劳。黄　（蜜炙）、鳖甲各一钱，牛膝七分（酒蒸），人参、茯苓、当归、白芍（炒）、桑寄生、麦冬（去心）、熟地、桃仁（去皮尖）、桂心、炙草各五分，当归羊肉汤：治产后无疾觉虚。当归五两，黄　四两（蜜炙），生姜六两，肥羊肉一斤，煮取汁煎药，分四服。

　　清骨散：治骨蒸劳热，男女皆可用。柴胡、前胡、胡黄连、乌梅各八分，猪骨髓一段，韭白十根，水煎成，入猪胆汁少许服。一方，将药为末，猪髓一钱，猪胆汁一个，韭白同捣为丸绿豆大。每服三四十丸，开水食后送下。

　　保正汤：人参、茯苓、白朮（土炒，如咳嗽用蜜蒸）、麦冬（去心）、白芍（炒）、枸杞、生各二钱天冬只用增损柴胡汤：治少阳血虚，寒热不止。人参、川芎、芍药、炙草各一钱，柴胡、制半夏各一钱，陈皮八分，姜五片，大枣四枚，水煎服。

　　千金当归芍节约汤：治产后烦满不安。人参、芍药（炒）、麦冬（去心）、干地黄各一钱，当归一钱五分，桂心四分，粳米一撮，生姜三片，去核大枣三枚，水煎服。

　　乌骨鸡丸：治妇人郁结不舒，蒸热咳嗽，月事不调，或久闭不行，或倒经血溢于上，或产后蓐劳，或崩淋不止及带下赤白、血淫诸证，兼疗男子　丧太早，劳嗽吐红，或虚损者。

　　乌骨鸡一只（取白丝毛者方可用，男用雌，女用雄，拣嫩长者，搦倒，泡去毛，竹刀剖胁，出肫肝，去秽，留内金，并去肠垢，仍入腹内），熟地四两（如血热加生地二两），北五味一两（碎。上二味入鸡腹内，用陈酒或酒酿、童便各二碗，水数碗，于砂锅内，旋煮旋添、糜烂汁尽），棉黄　三两（去皮，蜜酒拌炙），于朮三两（饭上蒸九次），白茯苓（去皮净）、归身（上五味预为粗末，同鸡肉捣烂焙干，骨用酥炙，共为细末，入下项药：人参三两（虚甚加至六两），川芎一两（童便浸，切晒），牡丹皮二两（酒浸，勿炒），上三贮。

　　大便实者，炼白蜜为丸亦可。骨蒸加炙九肋鳖甲三两，银柴胡、地骨皮各一两五钱。经闭加肉桂一两。崩漏下血，倍熟地，加真阿胶二两。倒经血溢，加去心麦冬二两。郁结痞闷，加童便制香附二两，沉香五钱。赤白带下，加真川萆　二两，四制香附二两，蕲艾一两。

　　白淫，倍用参、　、苓、朮。

　　按：乌骨鸡丸，诸药皆寻常而无奇处，治调经最验。盖鸡属巽补肝，犹妙在乌骨益肾，变巽归坎，甲癸同源，兼滋冲任也。

　　大小便血论

　　产后尿血，小腹痛者，乃败血流入膀胱。小腹不痛，但溺时涩痛者，乃内热也。并用小蓟汤主之。《尊生》用加味肾气去桂附，加生地、发灰治之。至于大便便血，或因饮食起居失宜，或因六淫七情过极，至元气亏损，阴络受伤也。四君子加生地、升麻、归身、白芍、发灰治之。

　　小蓟汤：小蓟根、生地、赤芍、木通、蒲黄、淡竹叶、甘草稍（生）各一钱，滑石二钱，灯心四十九寸，水煎服。败血加归尾、红花各一钱，兼内热加黄芩、去心麦冬各一钱。

　　月水不通论

　　产后月水不通者，不必药也。上为乳汁，下为月水，若产后去血过多，常有月水不通。

　　若乳子者，半岁一岁之内，月经不行，此犹常候。若半岁左右便行，是必少壮血盛之人。若产后一二年月经不通，无他疾苦，亦不必服通经之药。盖因劳伤荣卫，冲任脉虚，气血衰少耳，但服健脾胃及滋补气血之药，自然通行。若强通之，是犹揠苗者也。

　　痈疽论

　　新产半月左右，忽发痈肿于四肢胸腹者，是败血不尽，流滞经络；或气血虚弱，荣气不从，逆于肉理也。如败血瘀滞者，则　肿赤痛而脉弦洪有力，当补血行血之中，佐以导瘀疏气为主。如血气虚弱，荣涩卫逆者，则平塌散漫而脉虚微无力，当大补气血为主，如十全、八珍之属，以固本元、扶胃气，气壮血和，其毒自解。若以毒治而用清凉解毒，势必不脓不溃，变成坏症矣。

　　乳少无乳并乳汁自出论

