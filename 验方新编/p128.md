<!-- { "loadSidebar": true } -->
　　敛宫方：治子宫不敛。荆芥、藿香、椿根白皮，煎汤熏洗，神效。

　　硫黄散：治产后阳气虚寒，玉门不关。硫黄、乌贼骨各五钱，五味子一钱，上为末，掺患处，日三易。

　　熨阴洗阴法：治阴肿、阴痛、阴脱。用蛇床子，不拘多少，炒极热，以绢袋盛，或布裹熨患处。又法，用蛇床子五两，乌梅十四个，煎水，日洗五六次。

　　当归汤：治产后脏中风冷，阴肿痛。当归、独活、白芷、地榆、矾石、败酱，煎水，适寒暖洗阴自愈。《千金》不用败酱。

　　龙胆泻肝汤：治肝经湿热，腋胁满痛，小便赤涩。柴胡梢、泽泻各一钱五分、车前、木通、当归梢、龙胆草各八分，生地二钱，生姜三片，水煎，食远热服，更以美膳压之。此本导赤散加柴胡、胆草之属，入肝以泻湿热。

　　治子肠不收方：枳壳、诃子、五倍子、白矾，共煎汤熏洗。若不收，再灸顶心会穴，数壮即上。凡遇子肠不收，以铁锈水润肠上，用堪舆家真磁石一钱研末酒服，肠即收矣。

　　千金治蚀方：治慝疮。川芎、当归、芍药、地榆、甘草各等分，用水五升，煮至二升，去渣。热熏、温洗，日三夜一，即愈。

　　椒汤治法：治阴中小碎疮如痱子，痒不可挡。胡椒二十一粒，煎汤洗之自愈。

　　肉汁治法：治阴户内疮。用猪十斤水煮取肉汁一半浸疮，冷再炖热浸之，不过三两次即愈。

　　金银散：杀阴户内疮虫。蒲黄一升，水银一两，二味研匀细末，用以搽疮即愈。此方不可轻用。

　　杀虫硫黄散：治疳虫蚀下部五脏。硫黄研为细末，取东南桃枝枝五七枝，轻打头使散，以绵缠黏末令少浓，又载一竹筒，先纳下部中，仍以所捻药桃枝烧着熏之。

　　卷二十一

　　痘症慈航

　　〔李洞书识〕

　　岁乙丑季秋，检阅所刻《验方新编》，校正讹字，本邑少海陈君，　以《痘症慈航》一卷。余以为《新编?小儿科》论治痘详矣，似不必赘。旋为翻阅其书，着自明季欧阳公调律先生，经郭昆山先生删润成集，所论辩症用方，理悉与《新编》相合。第自发热以至齐苗、灌浆、收结，现何症候，从形色、声气、脉息之间，辨其顺逆，审其寒热虚实，何症宜用何方，即以方药附后，一览朗然。虽不知医者，亦可按卷辩症，对症用方，诚仓卒时救急之慈航也。因附录《补遗》卷内，以为广渡众生之一助云。同治四年乙丑岁仲冬月资阳李洞书识。

　　折诸家之衷

　　治痘之家多矣。刘河间悉用寒凉，偏害非小，至于钱仲阳，立方亦以解毒为主，而多用寒凉，少用温补。张洁古、王海藏咸宗之。此其意俱本于《内经》诸疡疮皆属心火之一言，故以寒凉泻心火也。厥后，陈文中立方，力矫其偏，专主温补。凡痘已出未出之间，悉用十二味异功散，其意归重于太阴之一经。盖以手太阴肺主皮毛，足太阴脾主肌肉，肺经恶寒，脾土恶湿，故用丁香、官桂以治肺之寒，朮、附、半夏以治脾之湿。此方用之得当，其效固大。然不分寒、热、虚、实而一概用之，则宜于虚寒，不宜于实热，其偏害又可知也。朱丹溪解之是矣。至丹溪立论，矫陈氏之偏，而取钱氏之长，主于解毒、和中、安表，以为的当，举世用之，数百年无有议其失者。余则以治他症，丹溪多妙论，至于治痘，则孟浪而未尽其妙，倘亦千虑一失乎。盖其矫偏于陈氏，而不敢轻用木香、桂、附等药，似乎因噎而废食。其取长于钱氏，而必用芩、连、牛子之类，以监制参、　、朮、附补剂，似乎任将而中制，因兵而外监也，其失亦泥于《内经》诸疡属心火之一言而未透其理也。不知痘疹虽属心火，却与诸疡不同。诸疮之毒，当其初发而未成形，可用药解散而愈。及至已形而未成脓，又可用药逐散而愈。痘毒发自五脏，必借血气送出于皮肤，运化之而成脓，收结之而成痂，而后收全功也，可解散而愈乎？可未脓而愈乎？故诸疮以解毒为主，能解毒于早则轻，不能解毒解毒之药多损胃气，罔顾血气之亏损而急于解毒，是犹不虑我兵之强弱而急于杀敌也。

　　盖毒有必解者，又有不可解者，若小儿禀赋壮实，胃气好饮食如常者，其血气自旺，自能送毒瓦斯以成功，其痘自始至终多顺症，此不必解毒也，若其禀赋素弱，脾胃又弱，出痘之时，饮食又少，或渴或泻，或腹胀，或手足冷，或气短促，或失声，或痘出不快，或根窠不红活，或色白而顶陷，或当灌脓而不灌脓，当结痂而不结痂，皆由血气不能送毒瓦斯，此不可解毒者也。当速用温补，以扶胃气而助血气，若用参、　、归、朮等而力不及，即加入木香、丁香、桂、附佐之，亦不为过，又何可参入牛子、芩、连等凉品，以监制温补之力而损气血乎？所以丹溪未尽其妙者也。丹溪又教人用犀角地黄汤以解痘毒，后人沿其说，失其初意，因习而用之，以为奇妙而不知其害。盖心者血为主，心之所以能主血者，以其属火也。痘属心火，正借心火以运用一身之气血而成功，岂其可泻而去乎。盖人身之血，温则流行，寒则凝滞，犀角地黄汤凉心经而泻心火，心经既凉，心火既泻，则一身之血俱凝滞不行，何以运化毒瓦斯成脓结痂乎？故内攻之患作，而竟以告毙者，泻心火之药实杀之，而人不知也，医者亦竟不悟也。可慨也夫！余谓痘已出之后，未结痂之前，凡一切凉心之药，如犀角、地黄之类，姑禁绝不用，待痘结痂后用之解余毒可也。或曰：若然，则未收结之前，毒俱不可解乎？曰：奚为不可。若其血气与毒瓦斯俱盛者，脉必洪数。或初出即带紫黑，或既出而稠密红紫，内则烦闷燥渴，小便赤涩，大便秘结，此则属实热，宜速用清凉之剂以解毒。如大便久秘者，量入酒炒大黄微利之可也。若其毒瓦斯虽盛，而血气未旺者，则以解毒为主而兼活血养气，参、　、归、芍之类亦未可离也。临症时，须细心审之。

　　近世痘方，多宗黄西邱，其书自始至终，俱分顺、逆、险而立说。其谓顺者，不必服药。谓险者，宜以保元汤调治，犹近理也。至谓逆者俱不可治，治之徒劳无功，是教人袖手待毙也。其言不仁之甚。此为俗医图利计则甚便，而于救济生成之术则甚乖也。盖医者仁术，圣人以之赞助造化之所不及，所贵扶危救困，起死回生耳。若治其易治，而弃其难治，何以医为？惟俗医意在图利，又恐坏名，见有不顺者，辄诿弃之，彼诚恐利未必得而徒冒不识症之名。若是仁人君子，当为死里求生，岂忍坐视其死而不治乎。故曰：西邱之言，便于俗医，而非所以救世也。且其所指逆症多端，稠密者多有之。如发热而惊悸、吐泻，报痘而先发于司空、印堂、天庭等处。初出而根窠无晕，既出而色白灰陷，或发水泡，或痒塌，或当行浆而不行浆，或痂未落而寒战切牙，皆其所谓逆而不治者也。余每治之而得生者多矣，奈何悉谓治之无益而戒人勿治乎。惟初出而形如蚕种，既出而紫黑干枯者，难以灌浆，多不可救耳。然明知救之而不活，不忍坐视而不救也。

　　辨寒热虚实之证

　　凡治病，必先辨明寒、热、虚、实。望闻问切，无非辨此四者而已。四者了然胸中，则用药取效，其应如响。四者不能分辨，鲜有不误者。即或中病而愈，亦幸而偶中也。至于痘症之寒、热、虚、实，尤为紧要，辨之不明，多致败事。何历代治痘之家，著书立方，互相异同，至于虚、实、寒、热，多略而不辨，或辨而不明。致令检方者，漫无下手处，竟不知某症属虚热，某症属实热，当用某方，则虽千百妙方，千百妙论，无益于用也。无怪乎自古及今，治痘之家多迷途，而慈幼之术疏也。且痘之虚、实、寒、热，与诸症之虚、实、寒、热，固自有辨。诸症有虚者，元气虚也，宜补之。痘有表虚，有里虚，亦元气虚也，宜补之。此其相同者也。诸症有实者，邪气实也，宜泻之。痘有表实，有里实，此则元气完固，毒气不能为害，不可泻，亦不必泻也。此其不同者也。诸症有虚之甚者，阴有余而阳不足，则寒自虚生，宜温热之剂补之也。痘有虚之甚者，亦阴有余而阳不足，而寒自虚生，亦宜温热之剂补之也。此其相同者也。诸症有寒自外入者，外感也，当其在表，宜发散之。久而入里，则郁而为热，宜清解之。痘出而风寒外袭，宜温而散之，或外寒入内而为吐泻诸症，则宜温之而已，外不可发汗，内不可清解也。诸症有虚热者，元气虚，精液竭，而火从虚生，补之则热自除，不必解热也。痘亦有虚热者，元气虚而毒瓦斯肆也，当以补元气为主，而略兼解毒可也。三者皆同有不同也。诸症有实热者，血气未亏而邪气壅盛，单用寒凉之药泻之可也。痘亦有实热者，禀气强、血气盛而毒瓦斯亦盛，亦单用清凉解之可也。此又其相同者也。今自发热之初，以至还元之后，俱先辨痘之虚、实、寒、热，而各立方于后，令人细心审症而后用药，庶不致虚虚而实实乎，不致于损不足而补有余乎，不致于以水益寒而以火益热乎。

　　然痘之虚、实、寒、热，较之他症尤显而易察。盖自见点以致结痂，其形其色，既昭昭然而可睹，又听其声音，观其静躁，视其饮食之多少，大小便之利涩，三岁以上切其脉之迟、数、洪、细，辨虚、实、寒、热，当于黑白之分明而后用药，取效易易矣。！

　　晰气血盈虚消长之理

