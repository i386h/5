<!-- { "loadSidebar": true } -->
　　痘疮全凭气血以成功，而气血之盈虚消长，其理甚微，不可不透也。盖气体天而亲上，血体地而亲下。痘之出也，其高处之泡，气之位也，上也，气宜尤焉。其四晕根脚，血之位也，下也，血宜附焉。　尖而色白润，是气尊而居其亲上之位也。四围有晕而色红活，是血附而安其亲下之分也。气居其尊而血安其分，气血和顺而载毒出外，此最吉之症，可勿药而愈也。顶陷而气反亲下，此气亏而不能充也，法当补气。四围根脚无红晕，此血亏而不能附也，法当补血，此其理尤易明也。其有通顶红色成血　者，血反亲上也，此症最险，必不能成浆，至八九日，则痒塌而死。然此非独血盈，乃由气亏而失其居尊之常，故血得以妄行而僭见其　红，则谬认为血热，而用凉血行血之剂，致令气愈亏而毙愈速也，不亦悲乎！故气血盈亏之理，微妙而难识也。至于调理气血，其气独虚者，因宜专补其气而不宜补血，盖阳不能从阴，阴愈长则阳愈消也。其有血虚者，多由胃气损伤、元气不足所致，则补血宜兼补气，盖阴必从阳，阳生则阴长也。黄汝言《明医杂着》乃谓血虚而用参、　以补气，则阳旺而阴血愈消，甚矣！其不明于阴阳消长之理而立此言，为世大害也。余每治妇人产后，去血过多而发大热，妇人血虚，崩漏而下血不止，以及便血之虚滑者，俱用参、　、姜、附而佐以血药与升提药，皆获奇效，安得谓血虚不可补气乎！若小儿痘疮，以胃气为主，则补血必先补气，故气血消长之理，不可不深明也。

　　炮制用药之法

　　凡用寒凉，除阳症伤寒、积热痢症及诸实热等症外，其余用之降炎上之火、清血分之火，俱有寒因热用之义，须依酒炒、酒制之法，最为紧要。若痘症中前后所用解毒诸凉药，皆因毒火燥血，而用入血分药以凉血活血者，必须依法炮制。是以芩、连、知、柏、花粉、大黄等，必用酒拌炒，牛子必炒香研末，当归、白芍、生地、红花、紫草、牡丹皮、地骨皮之类，必以酒临时洗用，此要法也。而时医苟简粗率，往往不依法炒制而生用寒凉，不惟无益，而反以致害者为矣。此其失非小，而人不知，不惟病家莫之知，而时医亦竟不悟也。若悟其失，岂肯省此微劳而贻此大害哉。故表而出之，以训将来。

　　有热者，甘草、黄　、白芍俱生用。虚寒者，黄　、甘草俱炙熟，白芍酒炒。

　　附治痘医案

　　余第四子生四十日，即出痘。其初，头上并身上不过三五点，身不甚热，食乳如常，看者皆谓其痘极少，当不满百耳。余以为未必然，即令禁风调理。再越三日而遍身甚多，其头上、胸腹、腰背、手足俱稠密之甚，至于额上、面上及阴囊等处，俱一片纯红，不分颗粒。

　　脐内甚多，因肿大突出。舌上亦多，形如白米脓浆，布置满舌。看者以为儿小痘多，且有不顺症，此必不可为矣。余见其痘色红活，又颇能食乳，尚为可治。但虑其血气难支，因以参、、炙草煎浓汁，时与乳相间服之，以助其灌脓起胀。至于五六日之后，其头上之痘，多有脓浆而间有水泡，至于身上及手足，则水泡大半而脓仅少半耳。余以为小儿则气血有限，其理宜然，不足忧也。独虑其面额上一片纯红，无一点脓浆以为忧耳。盖必得皮下有脓而后毒瓦斯可散，仍时以参、　、甘草汤与之。至于第七日一更时分，额上纯红者忽有一二处转黑色，余见大惊！以为此毒盛而变逆症也。然察精神与饮食，则又未见困惫，是夜三更，见其阴囊处亦转黑结痂，因悟而喜曰：此非恶候，乃痘收而结痂也，缘儿小而气血易于周浃，是以七日后即收靥，不可拘以九日常期也。果于第八日寅卯时分，自上至下，遍身俱落痂，至晚遍身复发大热。余曰：此痘毒未得尽发，因速结速落，而余毒欲发痈也。急宜解毒，以大连翘饮煎浓汁，缓挑服之，凡一日一夜服三酒杯，而热退身凉，可无痈患矣。其鼻上痂落一层又结一层，封闭鼻气不得出，以蜜润其痂，用银挖耳挑开鼻孔以出其气，一片纯红处，痂虽落而脓水未干，以黄柏、黄连、甘草、骨皮、倍子为末搽之而愈。其阴囊流清水，数日不愈，诸药不效，用棉茧散而愈。夫以此极小之儿，极危之症，而随症用药，其效如神，已彰彰可睹矣。而古人之著书，与今人之治痘，一见小儿痘多与穿脐、纯红、水泡等症，即弃而不治，不亦大枉哉，生灵天死，何可胜计也，虽往者无可如何，而来者犹可急救，有司命之责，怀慈幼之仁者宜知之。

　　一妇人，年二十三岁，有娠三月余。夜间为盗贼所惊，不数日而小产，发热二日而出痘，至四、五日而痘出齐，稠密可畏，又兼呕吐，痘色淡白，诸医见其气禀弱，小产亏损，痘出又多，皆不敢施治。余曰：岂有坐而待毙者乎。因以参、朮、陈皮等安和胃气，止其呕吐，而痘色亦略转红活。余喜曰：此可以温补而调治也。因以参、　、川芎、当归、炙草、官桂、丁香等大补剂，屡投之。每服补剂后，其痘色辄转红活，若一日不服药，则转为淡白，余因一日必股以两大剂。至于痘正灌浆时，闻其血漏尚未净。余曰：此注漏卮也。急于前补剂中去官桂、木香，加黑姜、升麻、柴胡各一钱五分，阿胶、艾叶各八分，服二剂而血漏立止。仍除此五味，依前剂频频服之，其脓渐渐充满。至于二十余日，而后收靥，后又眼肿、翳颇甚，服清毒拨翳汤数十剂而愈。当其服补剂时，每剂用参、　各二钱，丁、桂各一钱，他药多寡称之，前后共服二十余剂。夫此极虚之症，苟非此峻补之药，岂能得生乎？拘常格者，可以悟矣！一儿，年十五岁，自痘，遍身稠密，至八、九日当灌脓时，其痘粒粒陷入成窝。诸医用异功散治之，其伏陷愈甚，惟有待毙而已。余往视之，见其痘色红紫，而体气颇旺，余曰：此非虚弱，乃毒瓦斯壅蔽血气，是以伏陷不成浆也。因以清毒活血汤与之，辰投一剂，至午而伏陷立起，再一剂而脓浆充满矣，乃至靥期，又发热熏蒸，投以甘露回天饮而获安矣。

　　一儿，年十三岁，出痘，身热三四日，痘出隐隐数点，忽然惊狂谵语，欲走出外，医欲以毒药一儿，十岁，出痘极稠密，而颈项甚多，俗谓之锁颈痘。又有暴胀痘数粒在各处，谓之贼灌曰其好矣后再服参归鹿茸汤一剂而脓充满矣。收时，余毒颇盛，大便秘涩，用大连翘饮加酒炒大黄一钱二分，一剂而安。

　　一儿，年四岁，出痘，其痘症起胀时，泄泻大作，投以参、朮、诃、蔻之类，竟不能止，势甚危急。余以参术散投之，服数次而泄止，痘亦遂安。

　　一女，年六岁，出痘，其体虚弱，先服补药已多，至于痘已结痂，而忽泄不止，投以异功散加诃、蔻亦不止，医将以七味豆蔻丸与之。余思此女一向服补药，何以一旦虚滑若是，因察其大便多努力，且泄之粪又少而色黄，因以加味四芩散，一服而泄止。后因其大便涩滞，复加入槟榔、青皮、枳壳，一服而安。余用加味四芩散治痘中热毒泄泻，取效甚神。

　　一儿，三岁，当痘收时，泄泻不止，诸药不效，以七味豆蔻丸与之亦不止，其丸从大便泄出。余知其虚滑甚也，仍以豆蔻丸研末，和粥少许饮之，其泄立止，痘收而安。余以参术散并此方治痘中虚寒泄泻，神验。

　　初发热至痘出齐数日调治法

　　大凡调治痘疮，自发热之初、见点之时，即当思及如何起发，如何灌浆，如何收结，一动手用药，便顾首顾尾，慎其初以善其后，然后次第调治，可保万全也。发热之初，若身热和缓，或热或退，神清气爽，则不必用药发汗，但戒荤禁风而已，不必服药。盖痘有顺而不治者，不轻治即所以治之也，其或憎寒壮热，头痛咳嗽，鼻流清涕者，多因外感，不可不发散也。当视其强弱，用药发散，见体质壮实者，用加味升麻葛根汤微汗之，体质怯弱者，宜用加味参苏饮汗之。然皆不可出汗太多，恐虚其表，后难起胀、灌浆也。然此二方，即外感而非痘，服之亦无妨。

　　或发汗之后，身热不退者，且勿峻攻，姑少待之。其或烦闷燥渴而妄语者，用败毒和中散清之，大便秘者，加酒炒大黄微利之，不秘不加。服之后，觉烦躁少解，即止勿服，听其痘出外而中自安。切不可轻用伤寒症柴胡、黄芩、花粉等清解之，此药若用差一剂，则解虚其表，至七八日，浆必不行，虽极力补助，莫能救疗，至焦枯痒塌而死者多矣。盖痘以里为根，以表为基，一虚其表，是犹筑室而圮其基也，是以治痘与治伤寒异也。近世管KT　著书，一，或有腹痛、腰痛而烦闷者，此其毒瓦斯沉重，亦当用败毒和中散主之，大便秘加酒炒大黄微利之，听其毒出外而内痛自止，然后视其痘或稠密，或红紫，或带黑，方议解毒可也。切不可纯用寒凉，以阻遏其毒出之势，立致内攻告变，世人不知此理，纯用寒凉解毒，或用硝、黄峻下，因而速毙，而卒不悟，可慨也夫。

　　当时令出痘时，小儿或有发热稍缓，其热或作或止，或红点，或未见红点，或微见而未明，或是出痘，或非出痘，正在疑似之间，当此之时，不如且勿服药，以待其定，但禁风、戒荤而已，所谓不轻治正所以深治之也。有等富贵之家，爱惜太重，见其如此，屡投以清凉解毒之剂，不知若是痘症，则其毒瓦斯发于五脏，勃勃欲出于外，其势决不可阻遏。倘用清凉阻遏其势，即所以迫之内攻而速祸矣。故犯此者，多有出痘数日，烦躁惊搐而死，此解毒之药害之也。正如寇在宫墙之中，不逐之出外，反阻其出路，围而攻之，室中之人？有不遭其残害其乎？然医者曰：吾用解毒之药，何至于杀人，既不自任其咎。病家曰：彼用解毒之药，何至于杀人，亦不归咎于医。杀人于冥冥之中而己不悟也，人不知也，噫！良可悲也。余故表而出之，以戒夫世之爱而反害者。

