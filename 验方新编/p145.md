<!-- { "loadSidebar": true } -->
　　白虎汤：治温病身热自汗口干、脉来洪大。霍乱、伤暑、发痧神妙。石膏（煨）五钱，知病在阳明肌肉，则巨阳之表邪已解，故外不恶寒，又无头痛身疼之症，但自汗而发热也。《经》曰：热淫所胜，佐以苦甘，以知母、甘草解其热，盖热则伤气，用粳米、甘草之甘以益其气，且治不眠烦躁也。烦者肺、躁者肾也。以石膏为君，佐知母之苦以清肾之源，因石膏体坚而重坠，知母沉寒而走下，故用米、草之甘以缓之，使不速达于下焦也。白虎金神，司秋者也，暑火至秋而衰，且知母苦寒，又能保太阴肺金之气，故名白虎，以为三阳经一解表药耳。虽是三阳解表药，切记有汗当施，无汗当戒，盖无汗者，必须柴、葛、升麻以解表邪，不可见其身热，误用白虎，以郁遏其热，使不能外越也。

　　汾尝验温病久而无汗，有必兼白虎乃解者。温疟宜桂枝白虎，《医方集解》明言之矣。

　　至于柴葛升麻亦自各有所宜，《伤寒论注》等书自悉。

　　记异症方案一条：靖江刘姓，年四旬，遇疫遭数丧自外归，母病旋卒，遂成惊悸，不寐，略睡去即叫跳，其心如荡如撞，服天王补心丹之类半月不效，予用奇方制就琥珀丸，三服遂定（每服三分三厘，共钱）。又变怪症，饮食如故，忽然目翻涎流，喊如羊，其头侧过左肩症载但面色不正，另立丸方调理而痊。真琥珀（同灯芯研）四钱，辰砂（研细，取猪心血和，仍放白矾各三钱煮透心极熟，晒干用八钱），胆星六钱，石菖蒲、炙草各五钱，枣仁二两，远志肉、白茯神、橘红、归身、柏子仁、山药、麦冬各两，煮枣肉丸梧子大，金箔为衣。每服三十丸，临卧圆眼、灯心汤下。此丸兼治怔忡、健忘、惊悸、癫痫等症。

　　加味活命饮：一切痧后留滞热毒，发为痈肿、发背、疔、疽。穿山甲（土炒）、银花、大乳毒在背加角刺钱半，在腹加白芷，在胸加蒌仁二钱，在头面手足加银花五钱。水入大瓦瓶封口煎，温服。侧睡。忌铁器、酸味诸毒物（一方无军、地、荷，好酒煎，大溃勿服）。

　　六一散：降火利窍解烦渴（无湿者多服，反耗津液，加渴），水飞滑石六两，粉草末两。

　　夏月凉水调饮。加朱砂名益元散，治小儿身热咳嗽，微带惊风，灯心汤调服，屡效。

　　又法：凡痧属肝经者多，肝附于背，第七骨节间，遇犯痧者，先循其七节骨缝中将大指甲重掐入，候内骨节响方止，以盐涂之。如不响，即将盐重擦，必便透入，遂能止疼。

　　补原本未列方

　　五苓、胃苓、六和、正气，见论吐下泻痧、霍乱痧、水腹痛痧。

　　五苓散加减：去桂即四苓，白朮换苍朮，加末二味。

　　猪苓、茯苓、泽泻、苍朮（泔浸）、车前、木通。

　　胃苓汤：去白朮、桂、草。即前上四味，加制浓朴、陈皮去白。

　　六和汤：浓朴钱五分，赤苓、藿香、扁豆、木瓜、苍朮各钱，砂仁、半夏、人参、杏仁、甘草各五分，暑加香薷、冷加紫苏，一方无苍朮，一方有白朮。

　　藿香正气散：藿香、紫苏、白芷、茯苓、腹皮各二钱，桔梗、紫朴、陈皮、白朮（土炒）

　　、半夏曲各二钱，甘草钱，每五钱，水煎（此与六和、姜、枣引勿轻用），或加木瓜，伤食重

　　续附络痛方案

　　一客匠，年十六，发热，久之胸胁痛，脉细弱，或作劳怯治。呕哕便秘，小腹胀急。或参用左金，便溺通而痛愈紧，夜尤甚，小便赤色，投痧症药亦未效。儒医孙敬承云：脉无变，而胸前不可手近，其痛在络，用金铃子肉一个，元胡钱，蒌皮钱，生香附钱半，陈大麦仁三钱，煎饮，一服而愈。金铃入络，佐以元胡，气血俱通。似与痧宜，而书中未收，附记于此。

　　又，海浮石治痰甚妙，并附后。金铃子（即川楝子），苦寒，能导小肠、膀胱之热，因引寒润原叙言康熙庚戍有涤痧丸引刻于毗陵，此书症案中屡言涤痧散，而方竟失载，续当访补

　　附：景岳刮痧新案

　　向余荆人，年近四旬，于八月终初寒之时，偶因豪雨后中阴寒痧毒之气，忽于二鼓时，上为呕恶，下为胸腹搅痛，势不可当挡时值暮夜，药饵不及，因以盐汤探吐之，痛不为减，遂连吐数次，其气愈升，则其痛愈剧，因而上塞喉嗌，甚至声不能出，水药毫不可入，危在顷刻间矣。余忽忆先年曾得秘传刮痧法，乃择一光滑细口瓷碗，别用热汤一钟，入香油一二匙，却将碗口蘸油汤内，令其暖而且滑，乃两手覆托其碗，于病者背心轻轻向下刮之，以渐加重，碗干而寒，则再浸再刮。良久，觉胸中胀滞渐有下行之间，稍见宽舒，始能出声。顷之，忽腹中大响，遂大泻如倾，其痛遂减，幸而得活，泻后得睡一饭顷，复通身瘙痒之极，随发出疙瘩风饼如钱大者，不计其数，至四鼓而退。愈后，细穷其义。盖以五脏之系咸附于背，故向下刮之，则邪气亦随而降。凡毒瓦斯上行则逆，下行则顺，改逆为顺，所以得愈。虽近有两臂刮痧之法，亦能治痛，然毒深病急者，非治背不可也！至若风饼疙瘩之由，正以寒毒之气，充塞表里，经脏俱闭，故致危剧。今其脏毒既解，然后经气得行，而表里俱散也。

　　可见寒邪外感之毒，凡脏气未调，则表亦不解，表邪未散，则脏必不和，此其表里相关，义自如此。故治分缓急，权衡在人矣。继后数日，一魏姓者，亦于二鼓忽患此症，治不得法，竟至五鼓痛极而毙，遇与不遇，此其所以为命也。

　　又针灸法

　　刺委中穴出血，或刺十指头出血，皆是良法，今西北人凡病伤寒热入血分而不解者，悉刺两手掴中出血，谓之打寒。盖寒随血去，亦即红汗之类也。故凡病伤寒霍乱者，亦宜此法治之。今东南人有刮痧之法，以治心腹急痛，盖使寒随血去，则邪达于外而脏气始安，此亦出血之意也。

　　霍乱吐泻不止，灸天枢、气海、中脘三穴立愈。霍乱危急将死，用盐填脐中，灸二七壮立愈。转筋，十指拘挛，不能屈伸，灸足外踝骨尖上七壮。

　　救急良方

　　霍乱绞肠痧，以针刺其手指近甲处一分半许出血即安。仍先自两臂捋下，令恶血聚于指头后刺之。

　　卷二十三

　　跌打损伤

　　总论

　　六脉纲领，曰浮、沉、迟、数、滑、涩。浮、沉以部位言，而虚、实、濡、弱、革、牢六脉从之。迟、数以至数言，而紧、缓、促、结、代五脉从之。滑、涩以形象言，而长、短、洪、微、芤、弦、动、伏、散、细十脉从之。此脉之大概也。又有解索、雀啄、屋漏、鱼翔、弹石、虾游等名，皆死脉。人有四海，脑为髓海，丹田为精海，脐为气海，脾为血海。

　　人有五余：头发属心，血之余；眉毛属肝，筋之余；须属肾，精之余；腋毛属脾，肌肉之余；阴毛属肺、气之余也。又指爪筋之余，筋乃骨之余，骨乃精之余，皮乃血之余，脉乃气之余，骨节乃五脏之余也。五脏之窍，舌为心苗，心寄窍于耳，眼为肝窍，口为脾窍，鼻为肺窍，耳为肾窍，肾又开窍于二阴焉。五脏绝症，鼻孔向上而黑者，肺绝也；嘴唇反起黑色者，脾绝也；鱼目定睛，人中陷者，肝绝也；舌尖黑色，芒刺有胎，心绝也；两耳黑色，肾囊吊起，肾绝也。以上五绝之症不治，头为诸阳之会，正额属心，心主血，最畏见风，若破伤风头额肿者，即死。

　　治法总论

　　夫跌打损伤，气血不流行，或人事昏沉，往来寒热，或日轻夜重，变作多端。昧者不审原因，妄投猛剂，枉死多人，诚可惜也！治宜及早，半月后才医，瘀血已固，水道不通，难为力矣。既表不可复表，要仔细看明，随轻重用药。青肿转红色，血活将愈，若牙关紧闭，不能进药，万无生理。坐卧避风，忌一切生冷，牛肉缩筋，猪肉发病，亦不宜食。遇有重伤，解衣谛视遍身血道形色若何，诊脉调和与否？脉绝不至者死，沉细者生。山根好阴囊有子可治，肾子入小腹无治。顶门一破，骨陷难存，囟门被伤，髓出即死。心胸紧痛，青色胜裹心、乃偏心受伤，可治，红色胜裹心，乃心口受伤，不治。上心口青肿，一七即死。伤小腹而不及肚，可治，若阴阳不分，粪下不止，气出不收，则肚伤矣。食管虽断，在饱食之后，延二日不死者，可治；若鼻孔黑色，舌大神昏，则脏腑绝矣。耳后为制命之处，脊骨无续断之方。男子乳伤犹非重症，妇人乳伤，却是危机。正腰受伤，笑者多凶，小腹受伤，孕妇最忌。以上姑述其大者，在医者临症制宜可也。

　　十二时气血流注歌

　　寅时气血注于肺，卯时大肠辰时胃。

　　巳脾午心未小肠，膀胱申注酉肾注。

　　戌时包络亥三焦，子胆丑肝各定位。

　　血头行走穴道歌

　　周身之血有一头，日夜行走不停留。

　　遇时遇穴若损伤，一七不治命要休。

　　子时走往心窝穴，丑时须向泉井求。

　　井口是寅山根卯，辰到天心巳凤头。

　　午时却与中原会，左右蟾宫分在未。

　　凤尾属申屈井酉，丹肾俱为戌时位。

　　六宫直等亥时来，不教乱缚斯为贵。

　　左右论

　　凡受伤不知左右，若有吐血症，见血自明。血黑者左受伤，血鲜者右受伤。若无血吐出，即看眼珠，亦可知其定所，乌珠包丑者伤在左，白珠包丑又加红大者伤在右。左属肝，右属肺；乌珠属肝，白珠属肺，瞳人属肾；常见右边受伤，发时左边便痛，不可单治一边，必左右兼治，其病始愈。

　　用药歌

　　归尾兼生地，槟榔赤芍宜。

　　四味堪为主，加减任迁移。

　　乳香并没药，骨碎以补之。

　　头上加羌活，防风白芷随。

　　胸中加枳壳，枳实又云皮。

　　腕下用桔梗，菖蒲浓朴治。

　　背上用乌药，灵仙妙可施。

　　两手要续断，五加连桂枝。

　　两胁柴胡进，胆草紫荆医。

　　大茴与故脂，杜仲入腰支。

　　大茴与木香，肚痛不须疑。

　　大便若阻隔，大黄枳实推。

　　小便如闭塞，车前木通提。

　　假使实见肿，泽兰效最奇。

　　倘然伤一腿，咎膝木瓜知。

　　全身有丹方，饮酒贵满卮。

　　苎麻烧存性，桃仁何累累。

　　红花少不得，血竭也难离。

　　此方真是好，编成一首诗。

　　庸流不肯传，毋乃心有私。

　　药中禁忌

　　乳香、没药二味，方中屡用，务要去油，若不去油，恐其再发。凡皮破伤用象皮，须滑石炒，以免作脓。凡损伤骨断皮破者，药用水煎；皮不破者，药用酒煎，必加童便，以活瘀血。

　　发散方

