<!-- { "loadSidebar": true } -->
　　肠右边一点痛，加草果、连翘、白芷各一钱。粪门气出不收，加升麻、柴胡、黄　、白朮各一钱，陈皮、甘草各五分。肠左边一点痛，加茴香、赤苓各一钱，葱白三个。咳嗽带血，加蒲黄、茅花各一钱。口中出粪，加丁香、草果、南星、半夏各一钱，缩砂七粒。舌短语不清，加人参、黄连、石膏各一钱。舌长寸许，加生僵蚕、伏龙肝各一钱，生铁四两，赤小豆百粒。舌上生胎，加薄荷二钱，生姜一钱。耳浮起，加豆豉一钱。呃塞，加柴胡、五加皮、木瓜、车前子各一钱。九窍出血，加木鳖子、紫荆皮各一钱，童便一杯冲服。腰痛不能转侧，加细茶泡浓三杯，陈老酒一杯冲服。遍身痛、难转侧，加巴戟、牛膝、桂枝、杜仲各一钱。

　　发肿，加防风、荆芥、白芍各一钱。喉干，见药即吐，加好豆砂纳在舌上，半时用药送下。

　　喉不干，见药即吐，加香附、砂仁、丁香各一钱；言语恍惚，时时昏沉欲死，加木香、辰砂、硼砂、琥珀各一钱，西党五钱。血气攻心，有宿血不散，用乌鸡娘一只煎汤，加陈老酒、黑豆汁各半冲药内服；头痛如裂，加肉苁蓉、白芷梢各一钱。头顶心伤，加白芷、浓朴、本、黄芩各一钱；眼伤，加草决明一钱五分，蔓荆子四分。鼻伤，加辛夷、鳖甲各一钱。耳伤，加磁石一钱。喉咙伤，加青鱼胆、清凉散。两颊伤，加独活、细辛各一钱。唇伤，加升麻、秦艽、牛膝各一钱。齿伤，加谷精草一钱。齿动摇，未落，加独活一钱，细辛七分，另用五倍子、干地龙为末，掺牙根上即愈。左肩伤，加青皮一钱五分；右肩伤，加升麻一钱五分。若身上亦有伤，不可用升麻，致血攻心而死。手伤，加桂枝、禹余粮各一钱，姜汁三匙。乳伤，加百合、贝母、漏芦各一钱。胸伤，加柴胡、枳壳各一钱，韭汁一杯。左肋伤，加白芥子、柴胡各一钱。右胁伤，加地肤子、白芥子、黄　各一钱，升麻一分。肚伤，加大腹皮一钱。背伤，加砂仁、木香各一钱。腰伤，加杜仲、破故纸各一钱。腰肋引痛，加凤仙花子二钱。小肚伤，加小茴、急性子各一钱。左右两胯伤，加蛇床子、槐花各一钱。外肾伤，缩上小腹，加麝香二分，樟脑三分，莴苣子一杯，三味共研细末，以莴苣叶捣为膏，和药贴脐上即出。肛门伤，加槟榔、槐花（炒）、大黄各一钱。两足腿伤，加牛膝、木瓜、石斛、五碎补痛，柴胡赤，杜消

　　损伤补药方

　　大熟地七钱，炙黄　、白当归、焦朮、生苡仁、净枣仁各三钱，川牛膝二钱，赤芍、白茯苓、木瓜各一钱五分，海防风一钱，川芎八分，加桂圆肉三个，水煎服。

　　轻重损伤按穴治法

　　计三十四穴。天关穴：在百会前一寸五分，即前顶穴。督脉与涌泉通，属脾、肺二经。

　　红花、当归、刘寄奴、赤芍、陈皮、苏木、续断、川芎、威灵仙、乳香、没药。如皮伤轻者，头上浮肿，其势反重，用原方治之，膏贴穴内自愈，伤重者穴内血有一块，反不浮肿，其势似轻，其血一阻，周身之穴血不通，伤血入脾经，一二日遍身如刀刺之，六七日转入肺经，腹即肿胀，十日后肺渐毙，十五日准毙，其内医治用原方，将膏贴涌泉穴，约半月其血流通即愈。打破者以象皮汤抹净，不可惹头发在内，掺药红玉膏收之。煎药原方加骨碎补。

　　百会穴：在天关后一寸五分，顶中央旋毛陷中，乃天关、顶门交界之所，受伤时看近何穴照何穴治之。

　　顶门穴：在百会后一寸五分，即后顶穴，督脉，属心、脾二经。当归、红花、威灵仙、枳壳、乌药、陈皮、赤芍、泽兰、五加皮。伤轻者，将膏贴穴内，煎药用原方。伤重者，伤血即入心经，眼胀头痛，口发谵语，第三日转入脾经，遍身赤胀，原方加三棱、蓬术，不可用破血药。第七日还入心经，则无救矣。若打破出血，仍喷不止，用四生汤治之，后用掺药红玉膏贴之，血止后用附子、肉桂等热药敷之。

　　天星穴：在入后发际一寸大筋内宛宛中，即用府穴，督脉。泽兰、红花、归尾、三棱、川芎、桃仁、续断、乌药、陈皮、蓬朮、五加皮、骨碎补、赤芍、苏木、姜黄、紫苏、木香。看伤轻重，以此方加减用之。若打破出血不止，急用四生汤止，用象皮汤抹，掺药以红玉膏盖之。

　　眉心穴：在两眉头陷中，即攒竹二穴。一名员桂，一名始光，一名光明，足太阳，属心、肺二经。泽兰、红花、归尾、草决明、乌药、银花、续断、三棱、莪朮。受伤不论轻重损破，若不医治，一百二十日即眼前青盲。

　　耳后穴：在耳后青脉中，即　脉二穴，手少阳三焦经。川芎、薄茶、当归、姜黄、泽兰、五加皮、乌药、莪朮、三棱、肉桂、骨碎补、陈皮。伤轻者，七日耳内流血死，伤重者，三日七窍流血死，其药宜重剂。二三分伤者不医，后必发毒，左为夭毒，后为脱疽。先用原方清理出毒，之后以十全大补汤调治，外用肿毒药治之，其毒由损伤发者，其色紫黑，不由损伤发者，其色红白。

　　骨枕穴：在后项后三寸，强间后一寸五分，即脑户穴。督脉，属心、肺二经。当归、骨碎补、陈皮、银花、乌药、泽兰、赤芍、红花、威灵仙、续断、五加皮、川芎。伤重者，七日头颅胀而死，甚者爆碎而死。伤六七分者满头胀痛，用原方治之。三四分伤者，不医发毒，名为玉枕疽，其色初起白，有脓反红，切不可用刀，须用巴豆半粒，捣烂安膏药上贴之，半刻自穿，若不出脓，用火罐拔之，有鲜血流出可救，无鲜血，再用火罐，有血则生，无血不治之症。可救者，出毒之后服八珍汤数剂，后服十全大补汤。脓黄者脾经，脓清者肺经。

　　转喉穴：在颈直人迎、侠天突陷中，梭子骨尖上横左一寸，再直下一寸。足阳明气舍穴，属心、肺二经。红花、乌药、藿香、石斛、当归、姜黄、陈皮、五加皮、丹参、赤芍、续断。受伤如刀刺，有时痛有时不痛，重者七日喉闭而死，治法当用葱、姜熨数次，煎药加肉桂、石蚕即好。轻者不医，后必喉痛，用清凉药治之。

　　闭气穴：与转喉同，亦即气舍穴。左为转喉，右为闭气耳。足阳明，属心经。泽兰、枳壳、红花、乌药、生地、丹参、陈皮、木通、赤芍、续断、木香。伤重者即刻闷倒，周时内用原方易治、过期难治。先将枳壳煎汤，磨金沉香服之。后用原方，照前法葱、姜熨之。

　　泰山穴：离梭子骨四寸六分，属心、肝二经。红花、当归、续断、赤芍、元胡索、乌药、泽兰、陈皮、秦艽、丹参、茯神、远志。伤重者，实时发喘，十一日死。轻者不喘，二十八日亡。当日医用原方，二三日医加破血药缓治之，外亦以葱、姜熨六七次，病稍退轻，后用养血行血药服之即好。

　　心井穴：在心窝内软骨上，即鸠尾穴，任脉，属五脏。木香、半夏、泽兰、红花、当归、陈皮、骨碎补、银花、乌药、赤芍、肉桂、石斛。伤时不论轻重，积血皆重伤，重者三日死，轻者七日死。俱用原方加五加皮，外照前法葱、姜熨之。极轻者不医，伤血积入脏腑，后玉用苏子、萝卜子、菠菜子各一两、白芥子三钱，去壳，共为末，以米糖在饭锅上蒸化，将药末三钱调入糖内候冷，白汤送下，每日一服，连服数日而好，凡年久者皆效。入肾经则成白浊，用三圣丸治之即愈，凡遗精、梦泄者皆效。

　　对门穴：左敝骨下一寸五分，巨阙旁各开二寸，即不容穴。足阳明，属心、肺二经。木香、当归、赤芍、泽兰、陈皮、乌药、秦艽、红花、肉桂、姜黄、藿香、元胡索。伤重者五日死，轻者四十九日死。俱用原方，若呼吸稍痛，加苏木、生地各三钱。

　　扇门穴：与对门对，男人左对门、右扇门，女人左扇门、右对门。足阳明，属肺经。泽兰、红花、当归、五加皮、乌药、陈皮、姜黄、续断、赤芍、威灵仙。伤重者浑身发热气断，口齿皆焦黑发臭，七日死。口舌必烂，不烂用原方。若烂加门冬、萆　、射干、元参。轻者四十九日咽喉闭塞，饮食不能进而死。

　　血浪穴：在乳直上二寸，即膺窗穴，足阳明胃经。红花、刘寄奴、归尾、陈皮、赤芍、姜黄、乌药、银花、五加皮、续断、骨碎补。伤重者浮肿，轻者但痛不肿，俱六十日死。重者原方加桃仁、苏木，或加大黄，轻者止用原方。

　　丹田穴：在脐下一寸五分，即气海穴，任脉，属肾经。红花、当归、泽兰、续断、威灵仙、赤芍、木通、猪苓、泽泻、乌药、陈皮、姜黄，受伤痛如刀刺，积血甚重，小便不通，用原方治之，过九日者不效。

　　期门穴：在乳下第二肋端蔽骨下一寸五分，巨阙旁三寸五分，不容旁一寸五分，足厥阴，属心、肾二经。红花、当归、骨碎补、乌药、陈皮、威灵仙、姜黄、肉桂、刘寄奴、五加皮、三棱、莪朮、赤芍。重者三日即死，轻者廿二日死。当日即医，用原方，第二日原方加半夏，第三日外用葱、姜捣烂铺伤处，用火熨七次，原方去三棱、莪朮，加归尾、桃仁，破血为主；破之仍痛，用大黄下之自愈。

　　章门穴：在期门下五寸五分，直脐端，足厥阴，属肝、肺、心三经。红花、当归、续断、泽兰、赤芍、骨碎补、乌药、陈皮、银花、五加皮、姜黄、威灵仙、三棱、莪朮。伤重者五日死，轻者九日亡。二三日医用原方，四五日医原方去三棱、莪朮，加肉桂、附子。然附子看人禀气浓者可用，薄者不可用。若肿痛不住，加破血药，破之仍痛，用葱、姜照法熨六七次，再加升降之药服之。

　　七劳穴：在期门下二寸，即腹哀穴，足太阴，属肝经。赤芍、泽兰、当归、红花、乌药、五加皮、陈皮、骨碎补、姜黄、威灵仙、银花、肉桂。伤重者七窍流红，轻者发狂。伤左边者左臂不能动，伤右边者亦然。重者用原方治之。不退，加三棱、川芎、香附、元胡索，去威灵仙。轻者，原方加桔梗、苏木。再轻者，只加苏木。俱照前法葱、姜熨之。七孔流血者一日即死，初流时用四生汤止之，缓用原方。

　　京门穴：在监骨腰中季胁，本侠脊也，期门穴下三寸二分，足少阳，属心、肝二经。归尾、红花、续断、威灵仙、赤芍、五加皮、骨碎补、陈皮、乌药、泽兰。伤重者日半死，轻者三日亡。当日即医，原方加破血之药，二三日加大黄下之。

