<!-- { "loadSidebar": true } -->
　　生半夏为末，韭汁调敷，止痛止血，无痕。

　　铜铁针刺入肉

　　治枪子入肉内方

　　大黄一两五钱，芒硝一两五钱，黄柏一两，乳香（去油）一两五钱，没药（去油）、生地各上共

　　又洗方

　　黄柏、黄连、寒水石各三钱，甘草一钱，共泡水洗，倘日久伤已收口，枪子未出，须用碎恣锋片割开洗净，再贴上前药。又或紧急、前药末备，不能应手，须用后黄柏饮：黄柏、黄连、寒水石各一钱，共为细末，生地一钱煎水为引冲下，即泻去火毒也，如枪子已出，毒气已尽，外皮尚未收口，用后八宝丹。

　　八宝丹

　　珍珠、象皮各八分，乳笋、乳香（去油）、没药（去油）各一钱，麝香三分，荔枝核十个

　　竹木刺入肉方

　　天麻子去壳捣敷，立即脱出。

　　又，蓖麻子捣涂，即出。

　　箭簇伤

　　陈腌猪肉红活美好者，用其肥细切挫浓，再以象牙及人所退之指甲研细入腌肉内锉匀浓敷周遭，一饭时箭自迸脱。出《洗冤录详注》。

　　箭簇入骨不能出

　　鹅管石研细末、撒在周遭，箭头自出。

　　箭簇及针物不出或在咽喉

　　用蝼蛄（即湿地上夜鸣拉拉呼脑子）捣泥敷上，不过三五次即出。

　　毒箭伤方

　　饮麻油一杯，外以雄黄涂之，其毒自消。

　　又方：以犀角削尖入伤口内，饮金汁一杯，疮外亦涂之。如无金汁，以粪汁代之。

　　铁针入肉方

　　用山间转粪虫所转牛粪丸、坚圆如弹者研细，香油调敷，一夜而针仍退出。即箭镞入肉亦效。

　　又，鼠肝、鼠脑捣膏敷。

　　又，捣双杏仁，以猪脂调贴，即出。

　　竹木制入喉

　　故锯烧红浸酒中，乘热饮之。

　　又，抓本人头垢敷之，即化。

　　又，木屑抢喉方，铁斧磨水灌之。

　　治刀箭入肉及咽喉胸膈曲隐等处不出方

　　捣杏仁敷之即出。奇效。

　　治诸竹木及针刺入肉不出

　　生姜、橘皮、食盐各等分，研为膏涂之，自出。

　　刺入肉内不出

　　蜣螂虫捣烂敷患处，自出。

　　又方：鹿角，烧存性为末，水调敷之。

　　又，羊屎烧为末，和猪油敷之，或以牛膝草嚼烂敷之，亦妙。

　　又，桐油频涂，胀肿即止，次日刺亦出。

　　又，砂糖浓敷，刺亦出。

　　又，土狗捣敷。

　　又，牛膝嚼敷。

　　箭簇入目

　　用寒食饧糖（清明前一日所作饧糖）点入目，待其发痒，一钳即出。

　　铁珠入肉

　　用泥鳅打烂敷之，亦效。

　　枪子伤肉方

　　蜂蜜八两，煎滚，加好烧酒一斤，尽量热服取汗，安卧。次日自出。

　　外敷方

　　肥老腊肉捣烂，加指甲末、象牙末各少许拌匀敷之，即出。

　　又方：山中牛屎上所出蕈菰，晒干为末，蜜调敷之，自出。

　　又方：用米作寒食饧敷上，痛止而痒，即出。

　　又方：巴豆半粒、蜣螂一个，同捣烂涂，痒极即出。若锡弹伤入肉内，用水银灌入伤口锡弹自化。

　　凡箭镞断骨肉间者，须用麻药服之，使不知痛，庶可钳出。若小刺不出，以黑神散（名百草霜，即锅脐煤）炒尽烟，清油调敷即出。

　　卷二十四

　　王洪绪先生《全生集》自序

　　明?刘诚意伯言：药不对症，枉死者多，余曾祖若谷公《秘集》云：痈疽无一死症，而诸书所载，患生何处，病属何经，故治乳岩而用羚羊、犀角，治横　而用生地、防已，治瘰、恶核而用夏枯、连翘，概不论阴虚阳实，惟以引经药治，以致乳岩、横　，成功不救。

　　瘰、恶核，溃久成怯。全不悔引经之药误，反诿言：白疽百人，百可到泉乡。夫红痈乃阳实之症，气血热而毒滞；白疽乃阴虚之症，气血寒而毒凝。二者以开腠理为要，腠理开，红痈解毒止痛即消；白疽解寒化凝立愈。若凭经而失症，治者药虽之经而实背症也。世之患阴疽而毙命者，岂乏人乎！如以阴虚阳实别治，痈疽无死症之语确矣。余曾祖留心此道，以临危救活之方，大患初起立消之药，一一笔之于书，为传家珍宝。余幼读之，与世诸书治法迥别，历症四十余年，临危者救之，初起者消之，疼痛痒极者止之，溃烂不堪者敛之，百治百灵，万无一失。因思痈疽凭经并治，久遍天下，分别阴阳两治，惟余一家。且余之治，止于村境，若遍通邑，分身无术，偶闻枉死，无不痛惜！特以祖遗之秘，自己临症并药到病愈之方，精制药石之法，和盘托出，尽登是集，并序而梓之，以质诸世之留心救人者，依方修合，依法法制，依症用药，庶免枉死，使天下后世知痈疽果无死症云尔！

　　又全生集凡例

　　一痈与疽之治，截然两途，世人以痈疽连呼并治。夫痈疽二字之连呼，即夫妻二字之连呼也。若以痈药治疽，犹以安胎之药治其夫矣。是集以痈、疽分别两治，皆执症执方之治法，如照法法制，照症用药，救人之功，余不敢分，害人之罪，余当独认，情愿万劫披毛，甘受屠家诛戮。

　　一辑是集，专论阴虚阳实，认定红白两色，是痈是疽，治即全愈，所载诸方，皆药到病愈，切勿增减，并贵重之物少。分逐症治法，开卷一目了然，不必投师，人人可精此道。

　　一诸书惟《冯氏锦囊》内附《阴疽论》，与余家《遗秘》相符，独无消疽之方，惟以温补兼托为法，且疽初起，即如平塌，安可用托？托则成功。余家之治，以消为贵，以托为畏，即流注、瘰　、恶核，倘有溃者，仍不敢托，托则溃者虽敛，增出者又何如耶？故以消为贵也。

　　一外科之虚实，发现下患，治患之法，集中详细，不谙脉息，尽可救人，故痘症之险闷顺逆，眼科之心肝脾肺肾，皆现于外，故亦不诊脉也。好学人察患色则知症，照症治无不痊一医可寄生死，阅坊刻外科，妄称正宗，载云：症现七恶即死。又载：以桐油烧红衣针针入痰块半寸，用降药为条，插入针孔，七日块自开裂，再以条插七日，其核自落。又称，毒在皮里肉内，刀割深要寸许，方能泄毒。殊不知毒在皮里膜外，或应开刀，尚忌深过三分，恐伤内膜，若深入寸许，伤透内腑，病患何能堪极刑？七恶之现顷刻，世之宗其法治，尽属刽徒。此集惟疔用刺，其外概不轻用刀针，并禁升、降、痛烂三药。

　　一遍身患只有红白两色，红者痈，白者疽，痈疽即其名也。有谓：无名肿毒，因未识症而云。

　　一是书无论背项腰腹，色白者言疽，以疽药愈之；红肿者言痈，以痈药愈之。坊刻书称：以某药与服，不应再易某药。岂非以人试药乎。倘患生要紧穴道，安可遭医试，望高明详之！一世无烂久之痈，惟疽初起失消，或遭降、灸、针、割，以致年久不敛，治之方药，集中细详。

　　一此集流到之处，好学人自然以初起者消，溃者敛。余恐迟到处，医未经目，人未习见，是以坊翻刻，速遍海内，使医有生人之治，而患无枉死之人，遂余愿矣！一载痈疽、咽喉、疔毒、结毒、诸疮、痔漏等症，皆药到病愈之方。另有杂症五十方，专愈五十病，一服即效者，附梓集中，内无以人试药之误。望有力者照方合就，遇病施送，或只取药本。如抄方传人，注明法制。

　　一是书所有之药，悉登末卷，法制处不可忽略，宜细心照法精制，药纯效速。

　　一伤寒症有转经传变，故有医不执方之说，至如外科杂症，全赖识症执方。余年七十有二，治病经历四十余年，用药从无一错，故敢辑是集，以公诸世，因名《症治全生》。

　　痈毒门

　　应与卷十一痈毒诸症合并参看。

　　经验简便方

　　治一切痈疽、发背、疔疮、鱼口、无名肿毒，诸般恶疮，但未成脓，一服即消。治人甚众，屡见奇效。用生白矾末三钱，以饭少许同捣为丸，葱白七根煎汤送下，少顷再煎葱汤一碗服之，盖被取汗，立愈。虽味涩难服，其效如神，凡穷乡僻壤及车船马迹之间不便医药者，将此方广为传送，功德无量。

　　凡一切肿毒疮疖，以皮纸蘸生明矾水频频搭患处，其疮毒可消。

　　又，治背疽方：栝蒌一个，乳香、没药各五钱，甘草三钱，用好陈酒煎服即愈。

　　又，治一切奇疮异毒并无名肿毒，用肥皂荚去子弦去筋捣烂，以好醋调敷立愈。不愈再敷。

　　又方：用赤小豆研末，以鸡蛋白调涂，初起者消，已成者敷四围即收小出脓，已溃者敷之即收口易愈。

　　又，用芙蓉花，或叶或皮或根，捣烂敷之，初起即消，已成即溃，已溃即敛，奇验奇效或加入赤小豆末敷之更妙。

　　治疮疖方

　　凡疮疖初起，用明矾、雄黄各半，研极细末，掺膏药上贴之，即愈。

　　又，治一切热疖方，用芙蓉叶、菊花叶各半，捣烂敷之，极效。

　　一切肿毒验方

　　杏仁不拘甜苦皆可用，剖开两瓣，选边角全者数枚，涂以溏鸡粪，加麝香末些须罨在疮上，即吸住不脱，移时毒聚则杏仁迸起，随以第二枚罨之，如仍前吸住迸起，乃毒未尽也，即以第三枚罨之，其毒起必轻，一触即脱，无不愈者。

　　又方：用山药捣成泥敷之。

　　又方：葱白七根、蜂蜜一两，同捣烂敷之。

　　又方：大黄、姜黄、草乌各等分，晒干研末，同葱、蜜捣烂敷之。

　　又方：田州三七，用醋磨浓汁涂之，疮毒即散。如已破者，即研末干掺之。

　　又方：生芋头一个，独核肥皂一个，葱白七个，同捣烂敷之。如干即换，过一日，未成者即散。已成者，略出脓血即愈。

　　又方：用马牙　灰存性研末，黄酒冲服。或以划下马蹄片　灰存性研末，酒服亦可。未成能消，已成定痛出头。

　　又方：初起即用鸡蛋一个，取蛋清，去蛋黄（黄不可用），在粗碗内（粗钵亦可）用生明矾此方又方：先用陈米醋洗过，再用整根白凤仙花（即指甲花）捣烂敷之。

　　凡恶疮初起者，急用烂溏鸡粪，雄鸡粪更妙，连敷数次即消；鸡粪最能败毒，或加荔枝核，研末调敷尤效，屡试屡验。夜深乡僻，一时无处觅药者，诚救苦灵丹也。

　　治一切无名肿毒方

　　泽兰一两，广胶炒珠五钱，白芨三钱，用酒、水各半煎服，发汗即愈。上身加白芷，下身加牛膝各三钱，连服数剂，肿消痛止，虽发背等症，均见奇效。

　　又方：用大栝蒌一个，顶上切去一片，将子挖尽，装入妇人篦下油腻乱发一大团，再入生明矾三钱，以满为度，仍将切不之片盖口，通身以黄泥包裹，新瓦上微火　存性，去泥研细末，黄酒送下。末溃者内消，将渍者出脓收口，重者不过三服即愈。

