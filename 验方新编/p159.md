<!-- { "loadSidebar": true } -->
　　又方：白芨一味，不拘多少，为细末，温水搅之，澄清去水，棉纸摊贴。

　　又方：猪胆汁、生姜汁、蜂蜜各半酒杯，共和匀，不住手涂抹四围，一夜即消。

　　又方：鲜牛蒡子根叶，捣烂敷之。

　　又方：七叶黄荆（五叶不用）或叶或梗，烧灰存性，麻油调搽，疮湿即用末干掺之。此治又方：治无名肿毒，大黄三两，黄芩三两，黄柏三两，陈小粉二两，上药俱炒黑，共研细末，用醋调敷。

　　治搭手发背疮方

　　葱白一斤，锻石二斤，马齿苋一斤，三味湿捣如泥，作饼阴干，研细末，调贴疮上。

　　马齿苋膏

　　一名长命菜。或服或敷，能解百毒，鲜者捣成膏，干者水浸透熬成膏亦可。

　　治杨梅疮遍身如癞、喉硬如管者，用马齿苋一大把，或酒或水煎服，盖被取汗即愈，并捣膏敷之。

　　治发背诸疮毒及疔毒，用马齿苋半斤，酒、水煎服，一服取汗，二服退热，三服肿消全愈。外仍捣膏敷之。

　　治多年顽肿　疮疼痛不收口者，以马齿苋捣膏频敷，一日一换，数日后肿消腐尽，内有红肉如珠时，再另上生肌药。

　　治丹毒热疮面肿唇紧，俱捣浓汁频涂之。

　　治癣疥极痒，无药可愈，捣汁服之，立止。

　　治男妇脐下生疮，痛痒连及阴户，捣膏四两，抖青黛一两，烘热敷患处。

　　治湿癣、白秃，捣膏，加炒红锻石一分调敷，干则再蘸汁湿润。

　　金银花酒

　　一名忍冬藤。治一切无名肿毒及异疮恶毒。以金银花捣汁，冲黄酒热服。

　　又方：治痈疽发背初起，用金银花连藤带叶一大把，捣烂入酒少许，涂敷患处四围，只留一口，泄其毒瓦斯。再用金银花五两，生甘草节一两，水三碗，淡酒一碗，慢火煎至两碗，去渣，分作三服，一昼夜服完。病势重者连服三剂，至大小便通利则药力始到，而疮自消矣屡见奇效。

　　治口干烦渴，或食后即饥，将来必发痈疽。宜预解诸毒，用金银花或熬膏或煎汁，早晚酒冲服。

　　治热毒血痢，将金银花藤煎汁服之。

　　治香港脚作痛，并治妇女下淋，均用金银花研为末，热酒冲服。

　　蒲公英方

　　一名黄花地丁。乡间到处皆有，正中独出一茎，一颗开黄花一朵者即是。

　　治妇科吹乳、乳痈、乳痛等症要药，用蒲公英水煎浓汁，兑酒冲服，并将渣捣敷患处即消。

　　治痔疮疼痛，将蒲公英煮熟压干切碎，麻油拌食，二斤即愈。

　　治发背，虽青黑色者，捣烂贴之，三日内肉色如初即愈。惟已破者不可敷贴。

　　治一切无名肿毒，新鲜捣烂敷之，干者熬膏敷贴，亦妙。

　　治妇女热淋，蒲公英捣汁，黄酒送下。

　　以上马齿苋、金银花、蒲公英三品，为疮家之要药，随地皆有，不费分文，预为收存，能治大症。

　　银花甘草汤

　　金银花二两，生甘草三钱，水煎，清酒冲服。若毒在下焦，加牛膝二钱，孕妇忌加牛膝凡肿毒初起，急服此方，外敷远志膏（见卷十一痈毒诸方），一切恶毒，无不立消。但宜早服方可消散，迟则疮毒已成，脓必外溃，无从消散！又方：治痈疽肿毒，不问寒热虚实。用远志肉、米泔水浸洗，去心为末。每服三钱，酒二杯煎服。渣敷患处。

　　治疮毒初起

　　凡痈疽肿毒、肚痈、发背、脏毒、骑马痈、鱼口等症，初起三天之内，照方一服，即行消散。如毒势旺者，连服三服，无不尽消。用鸡子一枚，倾入碗内搅匀，入芒硝二钱，隔汤炖熟，用好酒送食，酒随量饮，食尽为度。

　　消毒神效丹

　　凡发背痈疽疮毒初起，敷之即散，已成者搽三次，收小出毒随愈，能易收功。用：生鲜山药五两（不见火），土红朱一两，松香一两，全蝎十个，白糖一两，共捣如泥，周遭敷之，中间露出疮顶不敷，药上加盖油纸，周时一换，消毒神效，屡试屡验。

　　诸疮内消散

　　金银花一两，蒲公英五钱，皂角刺八分，白芷、天花粉、大黄、乳香、木别、没药、防风、赤芍、甘草各一钱。水煎服。

　　内消丸

　　治一切肿毒，止痛神效。雄黄（研细）一两，滴乳香（研细）一两，蟾酥二分，酒煎化，和又方：治一切痈疽、发背、瘰　、疔疮、漏疮，卫护心膜，驱解诸毒，自然内消。用生明矾二两为末，黄蜡一两二钱熔化，就炉上入矾拌匀，众手赶急作丸如梧子大。每服十五丸，温水或冷酒送下，数服痛即止，如漏疮，以鸡肫内黄皮研末塞孔。

　　疮毒初起解散方

　　蒲公英、当归身、生黄　、甘草节各五钱，水、酒各半煎服，发汗即愈。

　　治一切大毒初起

　　槐花子一大把，砂锅内炒褐色，好酒一碗冲入，乘热饮之，取汗即愈，未散再服。

　　又，治一切大疮、无名肿毒经验方，用豆腐渣在砂锅内炒热，看红肿处大小作饼子贴上，冷即更换，以愈为度。

　　又方：天南星、生贝母、芙蓉叶、野狼毒各等分，俱研末，春夏用蜂蜜、蛋清调，冬用陈醋调敷。患中留出一孔，最效。

　　治疮毒简便奇方

　　不论线香、棒香，研成细末，以烧酒调和敷患处，即愈。

　　治痈疽发背初起

　　或已结或未结，赤热肿痛，未见头顶，或有一粒黄如婕咪者，先以湿纸贴上，视其纸先干之处者即是结、疽头顶处也。取独头大蒜，切片如三个钱浓，放在疽顶上，用艾火灸三壮，换一片再灸，痛者灸至不痛，如不痛者灸至痛为度。最要早觉早灸，方发一二日者，十灸十愈。过七日则不可灸矣！若有十数头者，用大蒜捣成膏作饼铺上，聚艾烧之，亦能安也。

　　惟头上及肾俞穴生毒不可灸，元气大虚之人亦不可灸。

　　又方：穿山甲四片，黄明牛皮胶四两，新瓦上炒焦，研细和匀、用酒调，从容服完，保无大患。外用牛皮胶、少加姜汁，熬如稀糊，以布摊贴极妙。此方济人已多，未溃者微出黄水，已溃者即能收口。

　　又方：生甘草节五钱，金银花三两，当归一两，元参五钱，花粉二钱，白矾一钱，附子一片，水煎服。初起者一服即消，肿起者两服即消。

　　发背疔毒无名肿毒

　　金银花一两，浙贝母六钱，赤芍五钱，当归尾四钱，黄芩二钱，甘草节三钱，黄酒半碗，水二碗，煎服即愈。

　　清凉膏

　　治痈疽发背，一切无名疔肿恶疮皆效。芙蓉花，不拘多少，看疮大小，捣烂敷患处周遭，留一头出脓。如未成形并敷之、收小即消。如无花之时，干者亦可。或叶、根皮皆妙。加赤小豆少许为末，蜜、茶调敷极效。朮家不肯传方，多以此珍秘之。

　　又方：凡痈疽肿毒，疼痛连心，日夜叫号，睡眠不得者，取独大蒜两个捣烂，和麻油浓敷疮上，干则换之。

　　龟蜡丹

　　治一切无名肿毒、对口、疔疮、发背、流注，无论初起、将溃、已溃，皆有效验。血龟板一大个，白蜡一两，将龟板安置炉上烘热，将白蜡渐渐掺上，掺完板自炙枯，即移下退火气，研为细末。每服三钱、日服三次，黄酒调下，以醉为度，服后必卧得大汗一身，其病必愈。此方神效。

　　神功沃雪汤

　　治一切无名肿毒，其效如神。当归最重者用八两，轻者用二两，白芷重者用四两，轻者用一两，夏枯草重者二两，僵蚕重者一两，轻者二钱五分，用水、酒各半同煎服。颈以上加川芎，膝以下加牛膝，余者不加。

　　又方：治痈疽发背及一切无名肿毒，广陈皮、生甘草、归尾、赤芍、金银花、槟榔、栝蒌仁、白芷、川芎、五倍子（烧灰存性，去火气），以上各五钱，台党参五钱，新汲井水五碗中发又方：治痈疽肿毒已成未成者俱效。金银花、当归、生甘草节、天花粉各三钱，皂角刺二钱，川椒开口者九粒，用无灰酒煎服。未成能散，已成出毒，神效无比。如疔毒加紫花地丁三钱，服三四剂。

　　一笔勾

　　雄黄二两，麝香三钱，藤黄一两，人中白五钱，飞辰砂二钱，蟾酥一两，白芨二钱，生白蔹二钱，共研极细末，用广胶三钱烊化，和药末作为锭。遇一切无名肿毒初起，即将此锭用醋磨搽患处，立刻止痛消散，极效。

　　又，凡男妇不拘四时，如身上有块疼痛，无头无脑，可将榆树根头之皮捣极烂，米醋调和，敷上痛处，中留一小头，过一日，有毒者略出少许而愈，无毒者即能消散，立效。

　　烂泥丸

　　专治一切无名肿毒、或痛或痒简便良方。用生大蒜一枚、如有独蒜更妙，选多人行走地土上，用口唾沫，将蒜在地上磨烂，即以蒜泥涂敷患处，如已见头，即留出头，涂敷四围，无论红肿痛痒，立刻见效。

　　久患恶疮痛不已者

　　用马齿苋捣烂敷之，不过数次，即能取效。

　　铁井阑

　　九月九日收取木芙蓉叶阴干研末，五月五日收取苍耳草，烧灰存性，研末，二味等分。

　　用时，以蜜、水调涂四围，无论恶毒、疔疮敷之，其毒自不走散。

　　疔疮部

　　疔疮总论

　　疔疮，乃外科迅速之症，倘治之不急，多不可救。疔者、如丁钉之状，其形小，其根深，随处可生，其疮最恶，其毒最烈。由恣食浓味积热而成，或中蛇虫及疫死牲畜之毒。毒有浅深、部位、形色尤有缓急，若不指明分辨，人多疏忽贻误，为害不小。如生头顶、胸背者最急，生手足骨节者稍缓。一疔之外别生一小疮者，名曰应候，四围赤肿而不散漫者名曰护场，四旁多生小疮者名曰满天星，有此者缓，无此者急。又看初起至三五日间，由白色而至青紫色，疔头溃脓，形似蜂窝，内无七恶等症者为顺。若初起似疔非疔，灰色、顶陷如鱼脐，青紫黑泡软陷无脓，内见七恶等症者逆。此辨疔之大略也。总之，凡患疔疮贵乎早治，忌服辛热之药，恐反助其邪也，外面忌敷寒凉之药，恐逼毒内攻也。膏药不宜早贴，惟在将溃已溃时贴之，为呼脓长肉以御风寒也。初溃时忌用生肌药，恐毒未尽反增溃烂也。溃后不宜补早，虽见真虚只可平补，尤须斟酌。忌食姜、椒、酒、肉、鸡、鱼、鹅、羊、海味晕腥、辛辣煎炒、生冷发物，戒气怒、房劳、臭秽、经妇等项，犯之必至反复，慎之为要。

　　五疔分治

　　并红丝疔羊毛疔喑疔各症。

　　五疔者，心、肝、脾、肺、肾五脏之毒火而成也。

　　火焰疔，多生于唇口及手掌指节间。初生一点红黄小泡，痒痛麻木，甚则寒热交作、头晕眼花，心烦发躁，言语昏愦，此属心经之毒火而成也。

　　紫燕疔，多生于手足骨节及腰胁筋骨之间，初生便作紫泡，次日破流血水，串筋烂骨，疼痛苦楚，重则眼红目昧，指甲纯青，舌强神昏，睡语惊惕，此属肝经之毒火而成也。

