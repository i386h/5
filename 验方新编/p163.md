<!-- { "loadSidebar": true } -->
　　又方：全蝎去头足米炒，生大黄、穿山甲、白芷等分，水煎服。外用葱白捣烂和蜜敷，此药不可入口。

　　又方：用鹿角烧灰存性三钱，核桃皮烧灰存性三钱，和匀，好酒下。

　　九龙丹

　　治悬痈、横　、鱼口便毒初起。木香、血竭、制乳香、制没药、巴豆肉、儿茶各等分研细末，用生蜜糊丸绿豆大。每用九丸，空心热酒下。候便泻三五次后，方可食米粥。肿甚者，间日须再服。

　　治横便毒

　　茜草一两，当归，银花各五钱，穿山甲二片，甘草节、小木通各三钱，黄明胶二条，用水、酒各一碗煎服，以出汗为度。外再用皂荚三枚去筋核，金银花一握，用醋煎，同捣烂敷患处，立愈。

　　又，横　神方：鸡蛋一个，白蒺藜一合，和好酒煮，蛋熟去悫连酒服，即愈。

　　又，悬痈初起如松子，渐如莲子，十余日赤肿如桃李，成脓即破，破则难愈，延久成弱症。初起急用大粉甘草四两，切寸段，用急流水一碗，文武火漫漫蘸水炙透，劈开口心有水润为度，捶碎。每服一两，用无灰酒二碗煎一碗，温服，次日再服，如未消尽，再服一料，无不全消者，极有效验。

　　又，一少年患悬痈，用全蝎二十个洗去盐，瓦上焙研，配胡桃肉二两，共捣匀，用好酒送下，一顿食完，次日肿痛减去大半，又将前药减半，连服两日，其患若失。盖治病原要审人体气强弱，毒起迟速而施疗治，不必拘于甘草之方一例而论也。附告同志，留意察之。

　　痔疮肿痛

　　治痔漏，马齿苋煎水洗，内服生熟荸荠。

　　又，苦参、茵陈等分，煎水熏洗，兼治脱肛。

　　又，凤尾草、赤皮葱、川椒，共捣烂，煎汁熏洗。

　　又，白矾三分研，用热童便二杯调化，洗痔上，兼治肛门边肿硬痛痒。

　　又，桃树根，或鱼腥草，或梓桐树皮叶，或　草连根，或莴苣菜，或枳壳皆可，煎汤熏洗，均极效。

　　又，蜒蝣捣烂，加冰片少许，搽痔疮上，立时效。

　　又，内痔落下，用大团鱼头一个，火　为末，或加冰片搽之，痔即缩上。

　　又，外痔肿痛，用来年风干橙子，桶内烧烟熏之，以冰片、铜绿、胆矾等分研细，先将痔用前各煎水洗后，再以药末搽之。

　　又，苍耳研末，每服一钱，和粥空心饮之。

　　又方：桃仁、杏仁各七粒，绿矾一钱，共研末，将烧酒杯许浸之，以鸭翅　扫于患处，日扫数次，三日即愈。

　　又方：冰片二分，青黛三钱，乳香三钱，元明粉一两，作小绢袋数个盛药日坐，患处觉湿即易再换一个，久而自愈。

　　又，熊胆五分，冰片二分，研细，井花水调，鸡翎扫痔上，痛即止。

　　治偷粪老鼠

　　猫屎、井底泥和匀，围之立愈。

　　治坐板疮方

　　朱砂、雄黄各一，轻粉、枯矾、黄柏各五钱，共研末，先用川椒煎水洗，后以药掺之。

　　又方：南瓜藤一枝，瓦上焙干，研细末，以桐油调敷，如燥裂时，用真麻油搽之，一周时尽脱下，永不复发。

　　又方：绿矾一把，放盆内滚水冲化，候温浸洗，痒止起坐草纸上待干，洗数次自愈。

　　又方：用丝瓜皮，焙干为末，烧酒调搽。

　　又方：蜂壳烧灰存性，研末，和冰片少许掺上。

　　又方：松香、宫粉、硫黄、寒水石，等分研末，用熟猪板油调敷。

　　又方：轻粉一钱，莱菔子三钱，冰片半分，杏仁十四粒，共研末，以手搽疮口。

　　又方：以瓦砖烧红，用堆花好酒浸，纸壳盖上，乘热气先熏，待温，即坐之。

　　又，嫩蚯蚓和白砂糖，捣烂涂之又，以井底凉泥糊疮上，干即换之，三五次愈。

　　又，治坐板疮方：先用砂仁壳煎汤洗净，再用茅厕坑坎上之泥，刮下晒燥研细，以麻油调，搽三次即愈。

　　又方：芦荟一两，炙甘草五钱，共研细末，先用豆腐泔水洗疮，抹干，再以药末敷之，候干即瘥。此方系西域僧人传授，并治湿疡浸淫诸疮，均效。

　　坐板疮并连及阴囊发痒

　　陈荷叶煎汤，加入白矾，频洗之。

　　疮

　　羊屎　枯存性，研末，麻油调敷，痒则加柘矾、轻粉少许。

　　又，久患　疮，用葱白、犍猪油（去膜）、樟脑五、六钱，共捣极烂。先用防风、金银花日并又，多年　疮，大蒜瓣子，烧存性，为末，麻油调敷。

　　又方：柿叶，烧灰存性，同川椒末涂患处。

　　又方：驴蹄，剔下蹄皮，或旧烂破鞋底牛皮俱可，用瓦炒黑，存性研末，疮湿则干掺，疮干则麻油调敷。或有人脚下剔落之皮更妙。此方并治鳝拱疖，用菜油调敷。

　　又，　疮有虫蛀烂，马齿苋研末，蜜调敷，虫自出。

　　又，　疮肿烂，牛蹄甲烧灰，麻油调搽。

　　又方：豆腐渣炒热敷，冷再更换，以愈为度。

　　又方：面做油炸　子研末，和葱白捣烂敷之，极效。

　　又方：黄蜡溶化，油纸摊成膏十二个，半日一换，换时仍以先贴者加其上，不待尽即愈又方：韭菜地上蚯蚓粪，干为末，入清油调敷。

　　疮拔毒方

　　凡治　疮，须先用此方拔去毒水，然后再用收口药，可以取效。坐板疮及流脓疮并可治。

　　用沥青四两，红矾二两，共为细末，香油调搽，则疮内出水，其毒可拔，惟略有疼痛，须耐之。

　　疮收口方

　　如前方拔毒尽后，疮不起，边内有红肉，即用此药收口。用石决明（　）二钱，川黄连一如痒甚神效

　　附毒疮

　　凡人因误服附、桂之药，以致或生痈疽，名曰附毒疮，慎不可服败毒凉剂等药，并不必贴膏药为要，任其腐溃，只用六一散一味掺之，即能去腐收功，不必更换他药。

　　斜桥狄东升，年近人旬，乾隆庚戍夏，因误服附、桂等药，以致腰患附毒，大似冰盘臭腐难近，予授此法，两月全愈，并未更换他药，附载于此，以备参考，如见信者，自受也。

　　痈大如盘臭不可近

　　取桐树叶，用醋蒸贴之，退热止痛，渐渐收口而愈。

　　痈疽恶疮脓血不止

　　生枸杞根皮洗净，先将皮内白瓤成片刮起留用，以粗皮及根、梗煎汤洗之，令脓血尽净，倘有恶血，随洗随出，切勿畏惧，洗净以白瓤贴之，其血自止，即结痂而愈。

　　恶疮无头

　　皂角刺，烧灰存性为末，酒调服三钱，菜子三、五粒送下。

　　皮浓不出头

　　麻雀屎，量疮大小，或一粒或数粒安疮当中，即穿破。或用蛇蜕烧灰存性为末，猪油和涂，即出头。

　　诸疮溃烂后疼痛难忍

　　天南星为末，遍擦之，即止。

　　疮破风伤水伤作痛

　　用牛屎烧烟熏之，令汗出即愈。

　　痈疽作痒难忍

　　用食盐干摩其四围可止。用蝉蜕研末搽，或煎汁洗，止痒。

　　疮痂作痒，白扁豆捣末浓敷之。

　　肿毒疼痛难忍，芭蕉根捣烂涂之。

　　疮口不合，秦艽研末掺之，醋煮桑叶一滚，即捞起贴之。

　　脐疮不干

　　生白矾、龙骨等分，　存性，研细末掺之。或用当归焙干研末、敷之亦妙；或旧棉花、或乱头发烧灰并效。

　　脐中出血

　　白石脂微炒，研末掺之，干后须听其自落，不可用手剥去。

　　疥癞

　　白蜡二钱，柏树胶三钱，水银二钱，黑铅一钱溶化，投入水银内，共研为丸，有疥癞处搽之。

　　血风疮久不愈

　　老南瓜去皮煮烂，布包挤去水，用瓜瓤敷之。

　　又方：陈锻石研敷亦效。

　　黄水羊胡屡验方

　　宫粉、松香，共研末，灯盏油调搽，极效。

　　白蛇疮

　　遍身或腰间细白泡，形如白蛇相缠。白芨、水龙骨（即多年粪船板上干陈朽锻石更佳），共研细末，用无根水（即未落地之水）调涂。

　　又，猪脂、苦杏仁，共捣成膏，绢包搽之。

　　又，用一扫光调搽，俱效。

　　又方：明雄黄六钱，明矾三钱，共研末，津唾调涂。

　　膝上生痈

　　名牛头痈。连须葱头切碎，用糯米饭乘热拌敷，重者五六次必消。

　　恶疮有肉如饭粒突出破之流血随生

　　马齿苋，烧枯研末，以猪脂油调敷极效。永戒食鹅肉。

　　天疮

　　生大黄，磨浓汁，时时搽之。

　　又方：小麦一合，炒黑研末，加冰片少许，以清茶调敷。

　　又方：白花百合，捣烂敷之。

　　又方：老菱壳，烧枯为末，蚯蚓泥，麻油调敷，均极效，又荷花瓣口津润湿贴之。

　　天泡湿热肥疮等类

　　滑石一两，生甘草五钱，研末敷天泡，加生绿豆末，治湿热肥疮，再加枯矾少许，专治肥疮，俱极效。

　　天火疮

　　初起似痱子，渐如水泡，热如火烧，其色赤，用芸苔根苗、蔓菁根苗，各等分捣如泥，以鸡蛋清调敷。如无蔓菁，用商陆根亦效。芸台即今油菜台也。

　　丹毒

　　因生疮服过丹药，以致火毒发作。水中丝草，捣烂敷之，干又再换，极效。

　　驴马汗疮

　　疮愈后，因闻驴马汗气而毒发肿痛。枯矾、黄丹（水飞炒紫）等分，研末敷之。

　　脓泡疮

　　丝瓜取汁，调宫粉涂之，或柳花汁调涂亦妙。

　　疥疮脓窠肥疮皆治

　　松香一两，雄黄一钱为末，入竹纸卷成条子浸菜油内，一宿取出，倒吊烧之，取滴下油，候温频搽，皆效。

　　恶疮及癣，骡粪烧灰，为末掺之。

　　疮毒初起，青荷花瓣，将唾沫舐湿贴疮上即消，已溃者贴之即收口，青荷花瓣夹在簿中阴干可用。

　　破伤风

　　凡疮破及损伤破皆须禁风，若受风则痛欲死。用蝉蜕（去头足翅净）六钱，瓦上焙干为末

　　翻花疮

　　肉如饭粒，破之血出随生。苍耳叶，捣汁服三合，并日涂汁数次。即愈。

　　蛇缠疮

　　或缠手足腰腿。燕窝泥研末，水调敷之。

　　又，雄黄研末，好醋调搽。

　　又，鸡冠血，日涂数次。

　　又，生百合和白糖捣烂，涂敷即消。

　　又，鲫鱼烧灰，和醋搽之，均极效。

　　天行发斑

　　状如豌豆，热如火烧，头面及身，须臾周遍，皆载白浆。蜂蜜、升麻、水煎，每服一杯日三四服，再以棉蘸升麻蜜汁，时时遍拭之，自愈。

　　火珠疮

　　其疮如珠，始生发中，相染不已，亦有伤命者。用：生萝卜捣烂，滴醋少许，和匀敷之，自愈。

　　痘烂生蛆

　　嫩柳叶铺席上，卧之蛆尽出而愈。

　　消化疮毒验方

