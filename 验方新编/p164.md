<!-- { "loadSidebar": true } -->
　　鱼鳔切成寸段，用香油炸脆，每食数钱，初起轻者三服即消，重者五六服亦消，已成形者亦可轻减一半，惟已穿溃出脓后不可服。曾见颈上腮旁或包或疖肿毒疼痛，此方服之自消，屡试屡验，业已经验多人。

　　肚痈发背奇方

　　肥皂子七个烧枯，蜈蚣一条，雄黄、密陀僧各一钱，鸡蛋壳一个，共研末，鸡蛋清调搽即愈。

　　痈疽肿硬如牛皮

　　南星、半夏、草乌、猪脑髓各等分，共捣烂敷，留出疮头即愈。

　　恶疮肉

　　乌梅肉，烧灰存性，研末，敷恶肉上，一夜即尽，或微加轻粉。

　　顽疮肿多年不已

　　生马齿苋，捣烂敷之，三次即愈。

　　多年恶疮

　　冬瓜叶阴干，瓦上焙，研细末，疮湿即干掺之。或用多年锻石研细，鸡子清调成块，火过，候冷再为末，姜汁调敷。

　　又，枸杞根为细末，用盐茶洗疮后干掺之，或马齿苋、或蒲公英均可捣烂敷之。

　　脓窝疥疮

　　水银、大枫子肉、油核桃、烛油，各三钱研，作五丸。每夜将一丸总在心口滚擦，通身皆好。

　　脓窝疮神效方

　　用最旧龌龊鞋一双，最旧年久丝棉絮筋二种，俱烧成灰，候冷，再用大枫子肉为末，共以香油调匀敷之，疮湿干掺，无论大人小儿身上脓窝疮，流黄水，瘙痒不止，延蔓无已，均效。

　　又方：宫粉一两炒黑，冰片三分，共为末敷之。

　　灸疮出血

　　有人灸火至五壮，血出不止如尿，手冷欲绝，以酒炒黄芩二钱为末，酒调服，血即止。

　　身上无故一孔出血

　　用鲜猪肉切一浓片贴之，外用布带缚住，勿使移动，其血即止，再服生血清热药。

　　凡针灸疤内发拱出血及一切血管出血不止者，用热黄牛烘涂之即止。

　　凡毛窍出血，甲片炒成珠，研细末，干掺之，以帛扎住，血即止，随服补血汤数剂即愈

　　阴疽外敷药

　　白疽皮色不变，不烧热，不疼痛是也。艾叶一斤，硫黄、雄黄各五钱，水煎半日捣烂，候温敷上，再煮再敷，连易十数次，常敷无间，至知痛者可生。

　　诸般疮毒多年不收口

　　罗细锻石末，入桐油调成块，再用活鳖鱼一个，切去头，将血顷入灰内，再加好陈醋和匀成膏，敷于疮上，即结痂收功矣。

　　又方：用龙眼肉（即桂元肉）不拘多少，若男患疮用女人口嚼，女人患疮用男人口嚼烂成又，合口生肌散方：取山上久经风雨漂白之牛粪，研细末，掺上三五次，此方简便而极效。

　　又方：龟甲　枯，研末掺之，即能生肌收口。

　　又，多年疮口不收，流黄水者，用冬瓜叶烘干，研末掺之。

　　又，白槿花，　枯存性，研末掺之，虽碗大疮口，用之皆效。

　　又方：熟石膏一两，黄丹五钱，象皮（用滑石炒焦）三钱，共研细末，掺上即愈。

　　又，恶疮久不愈者，用金银花浸酒，或用金银花煎水当茶，日日饮之，久疮必愈。

　　又方：金银花连根带叶一把，雄黄五钱，水二碗用罐煎之，纸封罐口六七层，中穿一小孔，将疮向孔，热气熏约三个时辰，流出黄水后，再上生肌散，无不效验。

　　疮已愈后复起红泡不结痂

　　用陈腊肉油搽之。

　　又，生半夏醋磨涂，并治癣，除根。

　　黄水疮

　　初如粟米，痒而兼痛，破流黄水，浸淫成片，随处可生。用青黛、僵蚕、轻粉、蛤粉、黄柏、滑石、浮水石、寒水石、熟石膏、甘草、白芷梢各一钱，共研末，麻油同猪胆汁调搽又方：老菱壳烧灰，用小磨麻油调搽。

　　火赤天疮

　　初起小如芡实，大如棋子，燎浆水　，色赤者为火赤疮，顶白根赤名天　疮，俱能延及遍身，　热疼痛，破流毒水。上身多生者属风热盛，频服解毒泻心汤，下体多生者属湿热盛，频服清脾除湿饮。初起未破，外搽如意金黄散，已破流水，外掺石珍散，破烂自干。多煎甘草汤洗净疮痂，方好上药，各方俱见后主治及敷贴汇方。

　　黄水疮并闹疮

　　土硫黄一两，人言、铁锈各五钱，韭菜根、葱白各钱半，共捣极烂涂碗内，覆小砖灶上，烧艾叶熏干，麻油调和，放药手心内，两手搓极热，时时以鼻嗅之，然后搽疮极效。

　　又方：真红粉、轻粉、牙硝、麻油调搽。

　　又方：雄黄、轻粉、银朱、白矾、牙硝、松香、密陀僧、铜绿、油头发，用铁盏盛桐油熬药末，倾地上槽孔中，候冷结条磨搽，极效。如痒，再加椒壳末。

　　手足瘭疽

　　此疽常生手足肩背，累累如赤豆，刺之汁出，用芸苔菜叶煮汁，服一碗，并食干熟菜数顿，少与盐酱，冬月用子研服。

　　脑漏鼻流臭脓

　　破瓢、白鸡冠花、白螺丝壳（各烧存性）等分，血竭、麝香各五分，为末，以好酒润湿，熟艾连叶揉成饼，贴在顶门上，以熨斗火熨之，以愈为度。

　　异疽似痈

　　惟有小异，脓如小豆汁，今日去，明日满，用芸苔（即油菜苔）捣烂布袋盛，于热灰中煨

　　天火热疮

　　初起似痱（音费），渐如水泡、似火烧、疮色赤，急用芸苔菜叶捣汁，调大黄、芒硝、生

　　红枣烧灰二钱，飞黄丹、松香、枯矾各一钱，共研细末。麻油调敷。

　　疮烂成孔

　　凡小儿，或头面遍身形似杨梅疮者，取蒸糯米甑上汽水滴下，以盘盛取，频频搽之，数日即愈。

　　漆疮发热作痒

　　芒硝，泡汤搽之。或白矾泡汤洗之，或干荷叶、或川椒煎汤洗之，俱极神效。或螃蟹壳煎汤洗亦妙。

　　漆疮肿腐

　　以新铁钉一斤，浸水一宿，搽之立愈。

　　又，白果叶煎汤洗数次，肿消全愈。如已腐溃成疮者，生石膏一两，水粉一两，轻粉一钱，共研细末，韭菜捣取汁调搽。

　　凡遇有漆处，先用灯油搽入鼻孔内。或用七醋炒饭、或用茶炒饭食之，可免漆疮。

　　又，用真香油调樟搽之，肿消痛止。

　　又，漆毒成疮作痒，取打铁店磨铁槽中泥涂之，极效。

　　冻疮

　　生姜，不拘多少，捣取汁，入铜锅内熬浓涂患处，觉热辣难当，即愈。

　　又，桐油熬熟，调密陀僧敷之，极效。

　　又，冬瓜皮，茄子蒂，煎汤洗之。

　　又，大萝卜一个挖空，入　油或蜡烛油于萝卜内，放炉火上炙熟，候冷，取油搽患处；或加白芨末搽之，能治一切冻疮破裂。

　　又，鸽子粪，煎水洗。

　　又，冻裂方：五倍子研末，和牛骨髓填入裂缝内，即愈。

　　又，乱头发一大握，桐油一碗，入瓦器内熬，候油沸，头发溶化，出火以瓦器收贮，盖好莫令灰尘入，每用，百沸汤泡洗冻疮抹干后，即用油发膏敷之，即愈。

　　汗斑

　　生黄瓜，蘸硼砂末搽之。

　　又方，刺蒺藜一味，研极细末，过筛去刺，用醋调搽，以手指用力推擦黑斑，随手而愈连擦五、六次即除根，愈后戒食各种飞禽野鸟。

　　又方：芋头叶上露不拘多少，将手蘸露在斑处重擦。

　　又方：取溺壶垢和生姜汁，抓破搽之。

　　又方：密陀僧、硫黄各一钱，研末醋调，以生姜一块蘸搽之，其斑立消。

　　雀斑汗斑

　　硫黄、密陀僧各等分，研细末，烧酒调搽。

　　奇效八宝丹（一名珍珠散）

　　治疮毒脓腐已尽，用此掺上，即能生肌长肉，平口收功。珠母（即大蚌壳，拾取露天大蚌壳左顾者）半斤（刮去背后黑衣，放火上　过，研），炉甘石三两（以黄连二钱煎汁，淬炉一两（灰样，以予屡用之

　　遍身生疮及遍身麻木疼痛诸病

　　遍身热毒疮或痛而不痒，手足尤甚，黏着衣被，夜不得睡，用菖蒲数斗研，多铺于席上，使患者恣卧其间，仍以衣被覆之，数日，其痛如失。神效。

　　又，遍身风痒生疮，用浮萍煎汁浸洗，或茵陈煎水洗俱效。

　　又，遍身生疥癞，用生明矾、雄黄、川椒、硫黄各等分，为细末，取鸡蛋黄炒油调搽。

　　又，遍身生白疹，瘙痒不止，用小枸橘不拘多少，切作片，麸皮炒黄，研末，每服二钱，以酒浸多时，去枸橘，只饮酒。另以枸橘煎汤洗患处。

　　又，遍身癣疥疼痛，用白僵蚕一两二钱，炒黄色研末，分作四服，用酒调服。

　　又方：生矾、朴硝为末，井水调匀，以鸡翎扫敷。

　　又，遍身风痒，苦参一两，生甘草节一两，皮硝五钱，煎水洗之。

　　又，遍身发痒不止，胡麻子、威灵仙、何首乌、石菖蒲、甘草节各一钱，共研末，酒冲服。

　　又，遍身麻木，当归、酒芍、熟地、川芎、白朮、荆芥、防风各二钱，水煎服。

　　又，遍身筋骨疼痛，如夹板状，痛不可忍者，取骡子修下爪甲，烧灰存性，研末，黄酒调服。

　　又，遍身瘙痒，用苍耳子煎水洗之。

　　又，身上无故一孔出血，用猪精肉（不用肥肉）一片贴之即止。

　　治大麻疯方

　　麻疯一症，古名疠风，亦曰大风。乃天地恶浊败疠之气，为极危极恶难治之病也，患之者肉烂皮坏，肢解节断，形容可憎，自身有性命之忧，妻孥有绝嗣之惨。其症福建、广东最多。初起或一处或数处酸麻，渐次面目四肢浮肿，皮肉瘙痒，似有虫行，浸淫既久，皮伤则毛发脱落，筋伤则手足拳曲，骨伤则身萎不能起立，皮死则麻木不仁，肉死则刀割不痛，血死则溃烂成脓，筋死则肢节脱落，骨死则鼻梁崩塌。虫入脏腑：至心则喉舌喑哑，眼红色枯；至肝则面发紫泡、指甲脱落；至脾则遍身癣痒，口唇外翻；至肺则大便燥结，鼻塞不通，天根倒塌，臭气难闻；至肾则牙齿脱落，足底先穿，眼昏耳聋。由上身先发者在气分，由下身先发者在血分，或从上或从下，渐渐而来者轻，上下同时而发者得。

