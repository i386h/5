<!-- { "loadSidebar": true } -->
　　世之治此病，率多用蕲蛇、乌蛇、花蛇等毒物，以毒攻毒；或用麻黄、硝、黄等大表、大下峻剂，以虚其本元，在体壮者间或得效，即诧为神奇！而气血怯弱者，愈服愈甚，性命去矣。近获一方，极平极淡，以杀虫祛风为主，虽极重极久危险之症，服之屡见奇效。不敢私秘，付诸枣梨，以公于世。得此方者，切勿视为泛常，诚心服之，自有奇验。且药味不偏不峻，可以多服，价亦不昂，贫者亦易购办。大枫子十二两（去壳，取净肉，以豆腐干二斤四两，同煮一时许，去豆腐，晒干研末，纸包压净油为度，倘不压净油，为丸服之作吐。但症轻者只可用八两，再轻者只可用六两，豆腐照减），北防风一两，荆芥穗一两五钱，刺蒺藜（去刺）三钱，漂生白朮一两，川芎一两，川牛膝一两，当归身一两，甘草五钱，大胡麻三水日日服之，不可间断。病从上身发者，再加白芷、防风各一两；从下体发者，再加白朮、木瓜各一两；两手甚者，再加桂枝五钱；两足甚者，再加牛膝、五加皮各一两。忌一切发物，谨戒房劳，自服药起，即宜另室居处，所有沐浴器具、饭碗、烟筒、衣服、厕缸，不可与人共之，恐药祛毒虫毒瓦斯传染他人。倘初服此丸，或有呕吐，此系药势行动，切勿停止，宜减少缓缓服之，一旬半月即不呕矣！后仍照原每服一钱，重者二钱服之。

　　后有鸡、鱼、虾、蟹、牛、羊、野物等肉，姜、椒发物，生冷水果，概当禁口。将愈之际，戒色尤更紧要，倘再发不救，须刻骨谨记。

　　大枫子方验案

　　章日荣，浙江人，年二十余岁，脚根麻木，脚底烂成一孔，遍身斑点，已年余矣。百治无效。得此方服之，两月斑点全消，半年脚底平复，二年后麻木全愈。

　　刘理和，广东人，年三十余岁，眉毛脱落，脚根麻木，脚底烂穿深寸许，头面肿大如斗，溃烂流水，医祷三年，绝无寸效，得服此方，自知严守禁忌，三月后肿胀全消，眉毛复生，一年后腿底合口，脚跟麻木亦愈。此毒全发于外，外症虽重，其收功反易也。

　　孙文柏，福建人，年四十岁，遍身麻木，手足拳曲不伸，头面肿大如疙瘩，以此方服之，半年手足如常，一年头面全消，三年后麻木全愈。

　　闻兴仁，江西人，其家风水所出，每代必有一二人患麻风者，而兴仁已手指不能屈伸，遍身麻木，将此方服之，三月手指已伸，半年后麻木亦愈。其家数世患此，莫不各费数百金医治，卒之无效。惟兴仁平日存心，广行方便，遇有利于人者，无不尽心竭力为之，故能诚信，久服此方，得以保痊，亦天之福佑善人也。

　　熊姓妻，安徽人，年二十四岁，遍身麻木，且多紫黑斑点，服此方两月，斑点全消，一年后麻木全愈。

　　麻疯又方

　　麻疯全身肿胀，须眉俱落，两脚臭烂不堪者，虾蟆一只，泥裹，火内烧熟，放瓷盖碗内，用滚黄酒冲泡，将瓷盖盖半时，只服酒取汗为度，日服一次，数日即愈。

　　又方：癞虾蟆一个，米一升，二样共装入一缸封好，过七日开缸，将虾蟆放去，将米喂鸡，鸡吃米后，其毛自脱，将鸡用竹刀宰杀，洗净煮熟，尽量吃酒，将鸡吃下，取大汗后，将旧衣烧去，更换新衣即好。

　　又麻疯外治法

　　蕲艾半斤，明矾四两，楝树皮、白椿皮各半斤，上煎汤常洗浴，亦效。

　　木香饼熨法

　　治一切气滞结肿及风所伤作痛，并效。木香五钱，生地一两，以木香为末，生地杵膏。

　　如干以酒润之，和匀，量患处大小作饼贴肿处，以热熨斗熨之，或以锡壶盛滚水熨之。

　　香附饼熨法

　　治瘰　、流注、肿块，或风寒袭于经络，结肿作痛并效。用香附为末，酒和，量疮毒大小作饼、敷患处，以热熨斗熨之，未成者内消，已成者自溃。若风寒湿毒，宜用姜汁和作饼

　　神仙截法

　　治痈疽发背，一切恶疮，预服则毒不入内。

　　真麻油一斤，银器内熬十数沸，候冷，用酒两碗，入油五盏搅匀，通口热服，一日用尽缓则数日服之。

　　吴安世云：吾家三世用之，无有不效。又闻猎者云：凡中药箭，急饮麻油，药毒即消，屡用甚验。

　　按：上方凡大便秘结而毒蓄于内者，最宜用之，以疏通其毒，若阴毒及大便不实，乃非所宜。

　　制寒食面

　　灰面一斤，再用半斤，水调成稠，赶成薄片两块，将灰面包合在内，周遭捏紧勿漏缝，于清明日蒸熟，布条搂住，悬挂当风处阴干，入缸收藏，随疮大小研末，或水或油、蜜调敷，治诸疮神效。

　　洗药神效方

　　洗阴湿诸疮。蛇床子二两，朴硝一两，每用一两，水煎数沸，洗疮拭干，掺生肌药。

　　雄黄解毒散

　　治一切痈疽溃烂毒势甚者，先用此药二三次。以后用集香散，或猪蹄汤。

　　雄黄一两，白矾四两，寒水石（　）一两五钱，共为末。用滚汤二三碗，乘热入药末一两

　　集香散

　　洗痈疽溃烂。白芷、藿香、茅香、香附、防风各三钱，木香、甘草各一钱，用水煎数沸，去粗，淋洗患处。

　　薛立斋曰：此乃馨香之剂也，气血闻香则行，闻臭则逆也。凡疮将尽未尽宜用之。若有瘀肉，宜先用雄黄解毒散解之，后用此方洗之，须即用膏药贴护，勿使风入，肌肉易生，直至收口为度，最忌用生肌之药。

　　乳香定痛散

　　治疮疡溃烂，疼痛不可忍，诸药不效者。乳香、没药各二钱，寒水石（　）、滑石各四钱皆

　　生肌散

　　治疮口不合。木香、轻粉各二钱，黄丹、枯矾各五钱。共为细末，用猪胆汁拌匀晒干，再研细掺患处。

　　立斋曰：此乃解毒去腐搜脓之剂，非竟自生肌药也。盖毒尽则肉自生，常见患者往往用龙骨，血竭之类以求生肌，殊不知余毒未尽，肌肉何以得生，反增腐烂耳，若此方诚有见也按：以上二方，合而用之，不惟止痛，且能生肌，实有奇验。

　　消疔散

　　治疔毒，并一切恶疮肿痛。细辛、牙皂、硼砂、洋茶、上片各等分，为末，初起者，用泉水调敷，未成可消，已成毒不走散。

　　秘传迎香散

　　治诸般恶疮溃烂，臭不堪闻。汉防已一两，通草一两，庄黄一两，共为末，或煎水洗，或水调敷，或干掺之，神效。

　　碧玉锭

　　一名碧玉膏。治一切年久溃烂疼痛不敛者。轻粉一两，杭粉一两，白蜡五钱，乳香、没药各一钱，猪油四两，同白醋熬化，顷入大碗内，以余药和匀，冷定，取起收贮，用时挑一匙，以油纸或绢帛摊开，先用葱汤洗净，对患贴之。

　　碧玉散

　　治小儿天泡疮。滑石、黄柏，共为末，以青淀调如泥，用皂刺挑破泡水，次敷药，神效或用布针挑破泡水，以黄连蒸水，鸡翎扫之效。

　　乌金散

　　去腐肉，不伤新肉，且不甚　痛，最为平善。巴豆去壳，新瓦上炒黑，研烂听用。多寡看疮势酌量，贴疮头上，用万应膏盖之；若有脓管，以棉纸捻裹药　入，频换数条，即化祛耳。亦有顽硬之极，非乌金散所能去者，则用化腐紫霜膏搽之，然终不若乌金散为至稳。

　　远志膏

　　凡一切痈疽肿毒，初起之时，随用远志肉二三两去心，清酒煮烂，捣如泥，敷患处，用油纸隔布扎定，越一宿，其毒立消，屡试屡验，其效如神。

　　银花甘草汤

　　治肿毒初起时，皆可立消。内服此药，外敷远志膏，一切恶毒无不消散，但宜早服为妙倘疮已成脓，必须外溃，无从消散。金银花二两，甘草二钱，水煎，清酒冲服。若毒在下加牛膝二钱。

　　海浮散

　　敷此腐肉自去，新肉自生，此外科回生保命之灵丹也。明乳香、真没药等分，上二味，安箬皮上，火炙干为极细末，敷患处，再贴膏药。此散毒净则收口，毒不尽则提脓外出，其神妙难以言喻。

　　芙蓉膏

　　肿势漫延者，周遭敷之，只留疮顶。赤小豆四两，芙蓉叶四两，香附四两，菊花叶四两白芨四两，为细末，每末一两，加麝香一分，米醋调涂住根脚，鸡子清调亦可。其疮顶贴金散，上盖万应膏。

　　疗牙止痛散

　　牙硝三钱，硼砂三钱，明雄黄二钱，冰片一分五厘，麝香五厘，共为末。每用少许擦牙止痛神效。

　　消瘰丸

　　治肝经郁火，颈生瘰疠。元参（蒸）、牡蛎（　，醋淬，研）、贝母（去心，蒸）各四两，共

　　加味逍遥散

　　治肝经郁火，颈生瘰疠，并胸胁胀痛，或作寒热，甚至肝木生风，眩晕振摇，或切牙发痉诸症，《经》云：木郁达之是已，服前丸，兼服此散更妙。柴胡、茯苓、当归、白朮、甘草、白芍、丹皮、黑山栀各一钱，薄荷五分，水煎服。

　　神功托里散

　　一名金银花散。治痈疽、发背、肠痈、乳痈及一切肿毒，或　痛憎寒壮热。金银花、黄（上部酒炙透，下部盐水炙）、当归各五钱，甘草二钱，酒、水各半煎服，分病上、下食前

　　景岳清凉膏

　　治一切疮疡，溃后宜用之。当归二两，白芷、白芨、木鳖子、黄柏、白蔹、乳香、白胶香各五钱，黄丹五两，麻油十二两，上用油煎前六味，以槐柳枝顺搅，油熟丹收，然后下乳香等二味。

　　收口掺药

　　李氏曰：同游有患背疽者大溃，五脏仅隔膜耳，自谓必死。用鲫鱼去肠实，以羯羊粪烘燥为末，干掺之，疮口自收。此出洪氏方，屡用有效。故附于此，须俟脓少欲生肌肉时用之

　　黑末子

　　治疖毒。用羊角（连肉骨烧存性）为末，酒调三钱，分上下服之，疮可散。

　　立斋曰：此方未尝用，盖秘方也。尝治面上或身卒得赤斑，或痒、或瘭毒皆可治，或以羊角烧存性，研为极细末，以鸡子清调涂之甚效。《本草》亦云然。

　　藜芦膏

　　治一切疮疽、　肉突出，不问大小长短，用藜芦一味为末，以生猪脂和研如膏涂患处，周日易之。

　　治头面黄水肥疮方

　　小儿头面患疮脓汁作痒痂浓者，名曰黏疮。当用此方，或只用矾、丹二味亦可。若作痒出水，水到即溃者，名曰黄水疮，当用后一方。松香、枯矾、宫粉、飞丹等分为末，麻油调敷。或为香烟垢更效（于香炉盖上刮取用之）。一方用绿豆、松香等分为末，麻油调敷极效。

　　或内服荆防败毒散等药。

　　又方：用益元散加枯矾少许，麻油调敷。

　　大黄揭毒散

　　敷热壅肿毒。大黄一两半，白芨一两，朴硝二两，为末，井水调搽，干则润之。

　　草乌揭毒散

　　草乌、贝母、花粉、南星、芙蓉叶等分为分末，醋调搽四围，中留头出毒，如干用油润之。治一切痈疽肿毒效。

