<!-- { "loadSidebar": true } -->
　　疮口无脓，有气血虚而无脓者，有风湿痹而无脓者，有误服白朮闭住毒瓦斯而无脓者，四边必坚硬，宜用清热泻火通窍之药治之。

　　疮口紫黑，有上坏丑丹而然者，须换好丹、盖膏自转红活。有上多黄丹而然者，换药刷之自转。有气血大虚而然者，多难治，治之则宜大补。

　　凡疮毒有腐肉，须用冰翠散，重者宜用降丹点之。久后结成腐骨者，宜用托管丸治之。

　　凡毒　肉多，因开刀太早，伤其好肉所致。亦有毒将愈时，未避风水，新肉强出，只须用膏盖护，可以平复。

　　凡久毒成漏，宜内服大补气血之药，外用川乌洗净蒸干，切片二分浓，用口涎润湿贴毒口上，用艾圆灸之，令毒口温暖，稍稍觉痛，即住手勿灸，须用八宝丹盖膏。灸法须用五七日为止。

　　久毒成管，先用化管丸纳入，盖膏六七日，方可　去，换用拔毒散，以消余毒，内服托里散治之。如五六日后肿未消，则管未离岩，再照法用化管丸一次，断无不起，如无化管丸，或用降丹线插入，盖膏，但不如化管丸能入弯曲之处。

　　凡刺毒须认有脓无脓，皮色绉黄，用手按之，手起而即复者有脓，手起而不复者无脓。

　　重按乃痛，脓之深也。轻按即痛，脓之浅也。至于用刀手法，刀口勿嫌阔大，深则深开，浅则浅开，如开鱼口、便毒、背痈、脐痈、腹痈，宜浅开之。若遇肉浓处宜深开之。

　　凡毒用药，当分初、中、末之异。初宜散热、解毒、通经为主，以图消散；中宜排托为主，以图逐毒成脓；末宜温补为主，以图易于收功，此大法也。若纯阴之毒，始终概宜温补调理，一切清凉寒凝之药，不可轻投，并不可外敷寒凉末药，冰寒气血，不能消散。

　　外科脉候

　　浮数之脉应发热，其不发热而反恶寒者，若有痛处，痈疽之证也。

　　洪大之脉，其主血实、积热、疮肿。凡洪大者，痈疽之病进也，脓未成者宜下之，脓溃之后，脉见洪大则难治，若兼自利，尤为凶矣。

　　数脉主热，浮而数者为表热，沉而数者为里热，诸紧数之脉应发热，而反恶寒者痈疽也。仲景曰：数脉不时见，则生恶疮也。又曰：肺脉数者，生疮也。凡诸疮脉至洪数，其内必有脓也。

　　实脉主邪盛，邪气盛则实也。疮疽得此可下之。若久病虚人则最忌之，以正不胜邪也。

　　滑脉多阳，或为热，或为虚。疮疽得此，脓未成者可内消，脓已溃者宜托里，所谓始为热，终为虚也。

　　散脉为血虚，有表无里也。凡疮毒脓溃之后，脉见洪滑粗散而烦痛不除者难治，以其正气虚、邪气实也。又曰：肢体沉得肺脉大则毙，谓其浮散而无根也。

　　长脉主阳气充实，伤寒得之，将欲汗解也。长而缓者胃脉也，百病得之皆愈。故曰：长则气治也。

　　芤脉主阴虚血虚，脓溃后得之为宜，以脉病相应也。

　　弦脉主肝邪，《疮疽论》曰：弦洪相搏，内寒外热，欲发疮疽也。

　　肾脉主切痛积癖，凡疮疽得此，则气血留滞，邪结不散，多为痛也。

　　短脉主虚，《经》曰：短则气病，以其乏胃气也。疮疡脉短，真气虚也。诸病见之皆为难治，尤不可攻也。

　　涩脉主血虚气涩。疮疡溃后，得之无妨。

　　沉脉为阴，疮疡得之，邪气深也。

　　迟脉主阳气不足，疮疡得之，溃后自愈。

　　缓脉无邪，长而缓者，百病皆宜。疮疡得此则易愈，以其有胃气也。

　　弱脉主气血俱虚，形精不足，大抵疮家之脉，凡沉、迟、濡、弱者皆宜托里。

　　微脉主虚，真气复则生，邪气胜则死，疮疡溃后、微而和者，将愈也。

　　细脉主阳衰，疮肿脉细而沉者，里虚而欲变证也。

　　虚脉空而无力，脉虚则血虚，血虚生寒，阳气不足也，疮疡得之，只宜托里、补血、养气也。

　　软脉少神，元气弱也。凡疮疡之脉，但见虚迟软弱者，悉宜补虚、排脓、托里。

　　牢脉坚强，阴之亏也。凡瘰　结核之类，诊得牢脉者，皆不可内消也。

　　结、促之脉，凡阴衰则促，阳衰则结。大抵结促之脉，由气血俱虚而断续者居多。疮疡得之，多宜托里。然有素禀结、促者，又当以有力无力辨其虚实，实者可下，虚者不可不补上痈疽脉二十二种，大都微、弱、虚、细、迟、缓、知、涩者，必气血皆虚，形精不足，俱当用补用托，不可妄攻，无待言也。即如浮、滑、弦、洪、结、促等脉，此中最有疑似，亦不得以全实论治。必须详审形症，或攻或补，庶无误也。

　　齐氏曰：疮疡之证，若不论候，何以知阴阳勇怯，血气聚散。又曰：脉洪大而数者，实也。细微而数者，虚也。河间曰：脉沉实者，其邪在脏。浮大者，其邪在表。立斋曰：痈疽未溃而脉先弱者，何以收敛。

　　部分毒见于背、见于脑，中属督脉，旁属足太阳经。见于鬓，属手足少阳经。见于眉，属手足太少阳经。见于颐、见于髭，属手足阳明经。见于腮颔，属手阳明经。见于颧，属手太阳经。见于穿裆，属督、冲、任三经。见于腿，外跗属足三阳，内跗属足三阴。见于臂，从手背赤肉属手三阳，从手心白肉属手三阴。见于乳，内属阳明，外属少阳。

　　头属厥阴。逐部推求，治疗自验。诸经惟少阳、厥阴之疡，理宜预防。以其气多血少也。其血本少，肌肉难长，少阳更有相火，递用驱毒之剂，祸不旋踵。诀曰：多血多气君须记，手经大肠足经胃。多气少血有六经，三焦胆肾心脾肺。多血少气心包络，膀胱小肠肝无异。记此，则知气血多少之异矣。

　　五指经脉所属：大指属肺，食指属大肠，中指属心包，无名指属三焦，小指内侧属心，外侧属小肠。

　　各部引经用药

　　引经报使

　　手太阴肺，桔梗、升麻、白芷、葱白。手阳明大肠，葛根、白芷、升麻、石膏。足阳明胃，白芷、升麻、葛根、石膏。足太阴脾，升麻、苍朮、葛根、酒芍。手少阴心，黄连、细辛。手太阳小肠，　本、羌活、黄柏。足太阳膀胱，麻黄、黄柏行下，羌活行上。足少阴肾，独活、肉桂、知母、细辛。手厥阴心包络，柴胡，丹皮。手少阳三焦，上柴胡、中连翘，下青皮、地骨皮。足少阳胆，上川芎、柴胡，下青皮，足厥阴肝，上柴胡、川芎，下青皮。

　　太阳倍羌活、防风，阳明倍白芷、升麻，少阳倍柴胡，太阴加芍药、升麻，少阴只宜独活，厥阴加青皮、柴胡，皆佐以肉桂，庶药力直达患处。

　　各部引经

　　头部加　本，项部加白芷，胸博加桔梗，腰部加杜仲，胁部加白芥子，手部加桂枝，手指加桂枝尖，下部加桂心，足部加牛膝，俱各一钱为引经药。

　　外科主治汇方

　　神授卫生汤

　　治痈疽、发背、对口、疔疮，一切丹、瘤、恶毒，　肿赤痛，脉浮而数者，服之宣热散瘀，行瘀活血，消肿解毒，疏通脏腑，乃表里兼治之剂也。羌活、银花、天花粉、归尾、皂刺、甘草节各一钱，石决明（　）、穿山甲（炙）、沉香、乳香、红花、白芷、连翘、防风各在下羌

　　内疏黄连汤

　　治痈疽阳毒在里，初起发热便秘，唇焦舌干，烦渴呕哕，脉沉数有力者，用此下之。黄连、栀子、连翘、薄荷、条芩、白芍、当归、桔梗、槟榔各一钱，木香、甘草各五分，大黄二钱，煎服时，加白蜜一二匙。大黄、槟榔，非脉沉实者不可妄用，若脉浮数涩者，主气血皆虚，尤不可用。

　　双解复生散

　　治痈疽、发背，诸般肿毒，初起恶寒发热，四肢拘急，内热烦渴，便秘，用此发表攻里。芥穗、防风、白芷、川芎、麻黄、栀仁、黄　、甘草各六分，连翘、银花、羌活、薄荷、当归、白芍、焦朮、人参、滑石末各一钱，大黄、芒硝各二钱。表重，姜、葱引；里重，白蜜引，服取汗下。

　　内消散

　　治痈疽、发背、对口、疔疮、乳痈、无名肿毒、一切恶疮，能令痈肿内消，使毒内化从小便而出，尿色赤污，势大者虽不全消，亦可转重为轻。知母、贝母、花粉、乳香、半夏（制）、白芨、皂刺、穿山甲（炙）、银花各一钱，酒兑煎服。留药渣捣烂，加秋芙蓉花叶一两为细末，加白蜜五匙，同渣捣匀，调敷疮上。一宿即消。重者再服再敷。

　　清热消风散

　　治诸疮已成未成之际，无表无里，故外不恶寒，内不便秘，惟红肿　痛，高硬有头者，服此清解之。皂刺、防风、陈皮、连翘、柴胡、生黄　、苍朮（炒）各一钱，花粉、川芎、白芍、甘草、当归、金银花、红花各五分，水煎服。若妇人加香附子，用童便炒。

　　竹叶黄汤

　　治痈疽、疔毒、诸疮，表里夹热，口大渴者。人参、生　、条芩、甘草、当归、川芎、法半夏、麦冬、白芍、竹叶各一钱，生地、石膏（　）各二钱，姜、灯心引。

　　乳香黄散

　　治诸肿毒疼痛难忍者。气虚不能胜毒也。服此，未成即消，已成即溃，不用刀针，恶肉自脱，并治跌扑损伤，人参、生黄　、当归、白芍（炒）、川芎、熟地、甘草、陈皮、粟壳（

　　回阳三建汤

　　治痈疽诸发，初起不红、不热、不肿、不疼，坚如顽石，硬若牛皮，色似土朱，粟顶多孔，孔或流血，根脚平散，软陷无脓，皮肉不腐，身凉脉细，用此温散之，人参、附子、当归、川芎、黄　、枸杞、枣皮、茯苓、陈皮各一钱，红花、紫草、浓朴、甘草、独活、苍朮、木香各五分，煨姜三片，皂角树根白皮二钱，酒兑煎服，用浓棉覆盖疮上，常令温暖，宜灸不宜针。

　　双解贵金丸

　　治背疽诸毒，初起坚硬木闷，便秘，脉沉实。大黄两半，白芷一两，共研极细末，水丸绿豆大，每用三四钱。酒煎葱头三个，取汤送下，盖被静卧取汗，良久，大便行一二次方效。行后以四君子汤补之。老弱人减半服，用人参加生姜煎汤送下，得睡得汗则已。

　　保安万灵丹

　　治痈疽疔毒、附骨流注、风寒温痹及鹤膝风，左瘫右痪、半身不遂、口眼歪斜、遍身走痛、步履艰辛、头风疝气、破伤风、牙关紧急、伤寒感冒、壮热憎寒，服之俱效。制苍朮八两，制何首乌、金钗石戽、北细辛、川乌、草乌（泡）、全蝎、天麻、麻黄、炙草、当归、川及成发

　　麦灵丹

　　治痈疽肿毒疔疮回里，烦闷神昏，妇人初发乳症，小儿痘后余毒，一切暴肿。鲜蟾酥三钱，黑大蜘蛛二十一个，两头尖鼠粪一钱，飞罗面六面，共研极匀，用菊花熬成膏，布绞去渣，糊药捻为麦子状阴干。每服七丸，小儿五丸，上部白汤送下，下部酒送下。

　　六一散

