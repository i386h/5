<!-- { "loadSidebar": true } -->
　　保产无忧方：专治一切产症，有胎即能安胎，临产即能催生。不拘月分，凡胎动不安，腰酸腹痛，一服即安，再服全愈。临盆艰危者，一服即生。横生逆产六七日不下，及儿死在腹中命在须臾者，亦一服即下。怀孕者七个月即宜预服，七个月服一剂，八个月服二剂，九个月服三剂，十个月亦服三剂，临产服一剂，断无难产之患，百发百中，功效如神。紫浓朴（姜汁炒）、蕲艾（醋炒）各七分，当归（酒炒）、川芎各一钱五分，生　、荆芥穗各八分，川贝甘草各五戥称准，不可及胎动不安并滴不可入口，佛手散：治胎气受伤，或子死腹中，疼痛不已，口噤昏闷，或心腹胀满，血上冲心，服之生胎即安，死胎即下。又治横生倒产，须先安卧，将此药煎服，再行安卧，自然顺生。若儿手足在外，未能收入，切不可乱动，惟少以食盐涂儿掌，用指甲轻搔之，又以盐摩母腹，安卧一时自然收入。药宜早备，以资急用。当归一两，川芎六钱，水七分酒三分，同煎至七分服。若治横生倒产及死胎，则加黑马料豆一合，炒焦，乘热淬入水中，加童便一半煎药服，少顷再服一剂，神效。此方又治产后腹痛，发热，头痛，能逐败血，生新血，除诸疾。

　　加减芎归汤：专治难产及阴气虚弱，交骨不开，催生如神。药宜早备，以资急用。当归一两，川芎七钱，生龟板手大一块，醋炙研末（药店多以熬过龟胶之板混用，必自行看过实系生龟板，方能见效），妇人乱发蛋大一团（瓦焙存性），用水二碗煎一碗，如人行五里之久即生。若死胎，亦即下也。有人产门不开，两日未生，服此一剂即产，真圣药也。

　　安胎饮：专治妇人惯于堕胎，屡试神验。平时无小产之患者，服此亦妙。一妇人小产六次，百药无效，后服此方连生数子无恙，屡试如神，百发百中，真保胎第一方也。莲肉（去心不去皮）、家用青萱麻（洗净胶）、白糯米各三钱，水煎去麻，每早连汤服一次，或服汤不服莲肉、糯米亦可。小产由于房劳伤损足三阴，肾伤则精气不固，肝伤则血热妄行，脾伤则胎元自堕。莲肉清君相之火而能涩真气；萱麻利小便而通子户，清淫欲之瘀热；糯米补益脾阴，能实阳明空窍，使胎不妄动而胎气自安。以五谷果实为方，诚王道之剂也。

　　泰山盘石散：治妇人血气两虚。或肥而不实，或瘦而血热，或肝脾素亏，倦怠少食，屡有堕胎之患。此方和平，兼养脾胃气血。觉有热者倍加黄芩，少用砂仁；觉有胃弱者多用砂仁，少加黄芩。更宜戒恼怒、欲事，并酒醋辛热之物，可保无堕。台党、炙　、川芎、黄芩、川续断各一钱，白芍（酒炒）、熟地各八分，白朮二钱土炒，炙草、砂仁各五分，糯米（三钱），用泉水煎服。但觉有孕，隔三五日常用一服，过四个月方保无虞。其药渣可倾入河池内与鱼食之，以有糯米故也。徐东皋曰：妇人凡怀胎两、三个月，惯要堕落，名曰小产。此由体弱气血两虚，脏腑火多，血分受热所致。医家安胎多用艾、附、砂仁热补之剂，是速其堕矣。殊不知血气清和，无火煎烁，则胎自安。大抵气虚则提摄不住，血热则滥溢妄行，欲其不堕得乎？香附虽云快气开郁，多用损正气，砂仁快脾，多用亦耗真气，况香燥之性，血气两伤，求以安胎，适所以损胎也。惟泰山盘石散、千金保孕丸二方，能夺造化之妙，百发百中，神效非常。

　　千金保孕丸：治妊妇腰背痛，惯于小产，服此方可免堕胎之患。浓杜仲四两（切片，用白糯米炒断丝）、川续断（酒拌炒）二两，共为末，以山药六两煮糊为丸如桐子大，每服八九小产保胎方：杜仲一斤，切片用盐水浸七日，其水每日一换，铜锅缓火炒断丝，研细末，另用黑枣一斤，以陈黄酒二斤（甜酒亦可），煮极化去皮核，和杜仲末杵为丸如桐子大，每七

　　孕妇恶食呕吐

　　其症颜色如故，脉息平和，但觉肢体沉重，头目昏眩，择食，恶闻食气，好食酸咸。甚者或作寒热，心中愦闷，呕吐痰水，胸膈烦满，恍惚不能支持。轻者不服药无妨，乃常病也。如重而不能饮食者，用台党、砂仁（炒研）、甘草各一钱，白朮、香附（童便炒）、真乌梅、陈皮各钱半，姜引，水煎，食远服。

　　又方：食盐三分，煨姜六分，竹茹三分，老米一撮炒，砂糖三钱，煎水，徐徐服之。如有蛔虫吐出，加花椒二分，乌梅三个，煎服立效。

　　孕妇吞酸

　　孕妇伤食，腹满吞酸，恶心不喜食者，用加味六君子汤：台党、白朮、半夏、陈皮、茯苓、炙草、枳实（炒）、神曲（炒）、砂仁（炒）各五分，姜引，水煎，食后服。

　　孕妇头痛

　　因外感头痛者，此虚也。加味芎归汤：川芎、当归各钱半，黄芩（酒炒）、白朮各一钱五

　　孕妇目鼻咽喉唇口诸病

　　孕妇专以清热为主。目、鼻、咽喉、唇口诸病多属热也。用吴茱萸五钱研末，好温醋调敷两足心，用布包好，过一日夜，足心如觉发热即愈。如尚未愈，连换数次，再敷一日夜无不愈矣。屡试如神。或用凉膈散各随其症加减用之。

　　凉膈散：条芩、川连、栀子（各酒炒）各八分，连翘、甘草、桔梗各一钱，薄荷五分，水前痛

　　孕妇口渴

　　此血少三焦火炽所致。用归身、白芍、川芎、生地、熟地、川柏各一钱，水煎服。

　　孕妇咳嗽

　　如初得之恶风寒，发热，鼻塞，或流清涕者，宜发散，用加减参苏饮：台党、紫苏、陈皮、茯苓、甘草、枳壳、桔梗、黄芩、前胡各一钱，姜引，薄荷叶（少许）水煎，食后服，得如久嗽不已，谓之子嗽，引动其气恐其堕胎，用台党、白朮、茯苓、炙草、苏叶、阿胶、桔梗各等分，水煎，食后服。

　　又方：川贝母去心，面炒黄，去面研末，砂糖为丸如芡实子大，口中含化一丸极妙。又卷三咳嗽门内杏仁、百合各方亦可用。

　　孕妇心痛不可忍

　　此胎气不顺，宜用顺胎散：草果一个，元胡八分，五灵脂一钱，滑石八分，酒煎，半饥服。

　　孕妇心忡

　　猪心一个不下水，用水一碗煎汤，朱砂（飞净）三分，调服。或用加味参麦散（见产后门）

　　胎上冲心

　　葡萄一两煎汤服即下。或用前吴萸敷脚心方更妙。胎安即洗去为要。

　　孕妇乳肿

　　或两乳或一乳肿痛，作冷作热，名曰内吃。用皂角一条，烧枯存性，酒送下立消，不复发矣。其乳痈、乳岩各症均见卷二乳部内。

　　孕妇腹痒

　　取铁箭头（旧用针线袋亦可）安卧席下，勿令妇知及他人知。又肚腹部有肠痒方，亦可用

　　孕妇腰痛

　　猪腰一对（要一猪所生者，去白膜），青盐四钱入猪腰内，火内烧枯研末蜜为丸，空心酒

　　孕妇小便不通

　　此胎压尿胞不得小便，心烦不卧，名曰转胞。用保生无忧（方见前）服一剂，胎即升上，自能小便。百发百中，神效非常。

　　又方：贝母、苦参、当归，等分为末，炼蜜为丸黄豆大，每服三丸，多至十丸即愈。

　　又方：猪尿脬吹胀，以翎管安上插入阴户小便孔内，捻脬气吹入即通，极效。如小便少而涩痛，查后子淋方治之。

　　孕妇大便虚急不出

　　此症脾土燥，大肠涩，不可用硝、黄等药。宜用枳实二钱，水二碗煎七分，不拘时服。

　　体弱者少服。

　　孕妇泄泻

　　以补中安胎为主，白芍二钱，生地、川芎、当归各一钱水煎服。如发热而渴者为热，本方加条芩一钱），不渴者为寒，本方加干姜五分，乌梅一个为引。

　　如渴泄久不止者，台党二钱，白朮三钱，甘草八分，白芍（酒炒）、茯苓各钱半，诃子肉如久泄大渴者，茯苓、炙草各一钱，藿香五分，木香、干姜各二钱半，水煎时时服之。

　　孕妇痢疾

　　以清热和胎，行气养血为主，虚坐努力者，防其损胎。用当归黄芩芍药汤：当归、黄芩、黄连、白芍、焦朮、枳壳、茯苓、生地、陈皮、生草各一钱，木香五分，乌梅一个，水煎，空心服。

　　如久痢不止，用黄连阿胶汤：黄连（炒）、阿胶（炒）、台党、白朮、茯苓各一钱，干姜（又方：用鸡蛋一个，破孔如指头大，以银簪搅匀，加入黄丹五分，用纸封口，在饭上蒸熟食之即愈，神效非常。

　　又方：荷叶蒂七个，烧枯存性，研末酒下，极效。

　　孕妇疟疾

　　凡孕妇病疟，不可轻用截药，恐致损胎。用柴胡知母汤：柴胡钱半，台党、黄芩、归身、知母、白朮各一钱，甘草五分，姜、枣引，水煎，多服，以平为期。

　　如疟久不退转甚者，用七圣散：柴胡、黄芩、炙草、知母、常山、酒炒。草果仁各钱半，真乌梅三个（去核），水酒各半煎，临发五更服之，宜露一夜荡温服。忌生冷、鸡鱼。或用卷十五疟疾门外治各方最稳而效。

　　孕妇霍乱

　　其症心腹绞痛，上吐下泄，用紫苏、条芩、白朮各钱半，藿香叶、陈皮、甘草各一钱，砂仁（炒）五分，姜、枣引，水煎服。

　　孕妇中暑

　　凡盛暑时，中其暑热之毒者，其症发热而渴，自汗、精神昏愦，四体倦怠、少气，用清神和胎饮：台党、白朮、炙草、炙　、黄芩、黄连、知母、麦冬各一钱，五味十五粒，水煎服。

　　孕妇中湿

　　凡孕妇或早行感雾露之气，或冒雨，或久居潮湿之地，或汗出取冷水浴之，其症发热，骨节烦疼，体重头痛，鼻塞，用黄芩白朮汤：条芩、白朮各五钱，苏叶二钱五分，生姜五片，煎水服。

　　孕妇中风

　　凡孕妇中风，或手足拘挛强直，或卒倒昏闷，口眼　斜，手足螈　，口噤不语，不可用常治中风之法，只以补虚安胎为本，兼用搜风之剂。台党、川芎、白芍、茯苓、生地、白朮、归身、炙草、黄芩、黄　、防风、羌活、秦艽各二钱，姜、枣引，水煎，多服，以平为度如牙关紧闭，痰气壅塞，不知人事，先用黄蜡、枯矾、麻黄各四分，为末，共溶化，搽上牙关，再用上方服之。

　　孕妇瘫痪

　　此症手足不能动，乃胃中有痰，凝聚血气所致。宜用乌药顺气散，见（调经门）或照卷十

　　孕妇遍身搔痒

　　此症有风，不可服药，用樟脑调酒擦即愈。或照卷十六遍身搔痒外治各方治之。

　　子悬

　　前五篇有吴萸敷足心方，用之神效。胎安即洗去为要。

　　孕妇五、六月以后，胎气不和，上凑心腹胀满疼痛者，谓之子悬。用紫苏饮：紫苏、陈皮、大腹皮、川芎、白芍、归身各一钱。潞党、炙草各五分，姜五片，葱白七寸，水煎，空心服。

　　子烦

