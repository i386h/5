<!-- { "loadSidebar": true } -->
　　俱用六味东加骨碎补一钱，饮之即愈。盖脐、齿亦俱是肾经之位，而出血俱是肾火之外越也。六味汤滋其水，则火自息焰矣。骨碎补专能止窍，补骨中之漏者也，故加入相宜。或用鼻部鼻血第一方亦效。

　　毛孔出血不止

　　瘦猪肉一浓片，贴之即止，如神。猪皮亦可。

　　又方：煮酒坛上纸，扯极细碎如杨花样，摊在出血处，按之即止。

　　又方：草纸烧灰，候冷敷之，亦止。

　　又方：穿山甲炒研细末敷之，用布扎住即止，随服补血汤（见前）数剂全安。有人手背毛小孔油出不止者，用此亦极效验。

　　毛孔节次出血不出则皮胀如鼓

　　此名脉溢症。饮生姜汁一二盏，即愈。

　　诸汗

　　止诸汗法

　　健猪肚一个（洗净），以糯米装满，用线缝口，放砂锅内，水煮极烂，将肚与汤食尽，糯

　　自汗

　　常出者为自汗。郁金研末，卧时蜜调涂于两乳，即止。

　　又方：何首乌末，口水调封脐中，用布捆定，即止。

　　又方：五倍子、枯矾等分为末，口水调匀填脐中，用布缚定，立效。

　　又方：旧蒲扇烧灰，和粉扑之，或用酒调服一钱，极效。

　　盗汗

　　睡中出者为盗汗。五倍子研末，用人乳调，蒸熟，丸如龙眼大，每用一丸贴脐上，外以核桃壳盖之，用布缚定，一周时取下再换，贴至十日后即止。

　　又方：带露桑叶瓦上焙干为末，空心米汤调服二钱，数次全愈。有人睡后汗出，遍身衣被皆透，二十年不愈，后照此方服至数日断根，真神方也。

　　又方：鸡蛋五个，将壳轻轻敲破，勿破内之白皮，浸童便内一昼夜，用冷水渐渐细火煮熟食之，数次即愈。

　　又方：莲子、真浙江黑枣各七个，浮小麦、马料豆各一合，水煎服，数次全愈，其效如神。

　　身出黄汗

　　此湿热也，将变黄胆，照黄胆门各方治之。

　　遍身搔痒

　　身痒难忍

　　或痒如虫行，抓破见血，或风热疹子成颗成片，后列各方皆治。

　　消风散：荆芥、防风、当归、生地、苦参、苍朮（炒）、蝉蜕、胡麻仁、牛子、（炒，研）、石膏（　）、知母各一钱，甘草、木通各五分，水煎服。痒极者宜服此药以消风热，即愈。

　　极外敷又方：白花益母草熬浓汤服，并洗浴数次，神效。血虚者忌服，只须洗浴可也。

　　又方：胡麻仁、威灵仙、何首乌、苦参、菖蒲各三钱，甘草二钱，共研为末。每服三钱，淡酒送下。此武当山碑刻神方也。

　　又方：荆芥、防风各一钱，赤芍、银花、小生地各八分、木通五分、甘草三分、水煎服，极效。此叶天士先生方也。

　　又方：苍耳子煎水洗，极效。或用生车前子研末，水调搽，或蜜调搽，俱妙。

　　又方：好熟白蜜酒调服，并用蜜调热水搽之。

　　又方：盐二斗，水一石，熬至一半，候温洗浴三五次，能散一切风气。

　　又方：香附草（又名莎草，园地阶墀随处皆有，其草只有两茎，高不过三四寸，根名香附子，用苗不用根。）取苗二十斤（少则不效），切细，煎浓汤，乘热熏洗数次，汗出痒止，常用即可断根，其效如神。一切风热发痒皆治。

　　又方：赭石研末，酒调一钱空心服，甚效。又用后南瓜方治之，亦极效验。

　　一人夜静面上、皮内痒不可忍，诸药不效。用滚水烫洗略住，后用好醋煮滚，加硫黄和入，时时擦之而愈。

　　又方：一人田间收稻，忽然遍身痒入骨髓，用食盐九钱，以滚开水分作三碗泡之，每饮一碗，以手抵住舌根使自呕吐，三饮三吐而愈。

　　又方：一人浑身上下四肢俱生风热疹子，成颗成片，耳孔、鼻孔俱已生满，心中发热闷燥，头眼俱肿，以滚水烫之，自在一时，少刻又痒，百药不效。后以灯火烧背脊两旁共六下，心口一下，乳下二下，软胁眼左右二下，肩尖左右二下，手弯上左右二下，脉门左右二下，虎口左右二下，小指节缝中左右二下，圆膝下外左右二下，腿肚之下左右二下，大脚趾丫左右二下，天庭中、太阳共五下，随用糯米擂浆调水服一菜碗，精神松爽，并用糯米浆以鹅翎蘸扫浑身二三次，方愈。

　　又，一小儿身痒，用生姜捣烂布包擦之而愈。

　　风湿疹子

　　疹乃热也。不可用人参、白朮，当理血而不宜散血。疹初起必发热口渴，状如红云一片，与斑相同。但斑无头粒而疹有头粒，如虫咬之状。用元参三钱，当归二钱，升麻五分，甘草五分，葛根一钱，水煎服。心火加黄连三分，肝火加栀子六分，肺火加黄芩、麦冬各一钱又方：生地、牛子、丹参各三钱，荆芥、防风、木通各钱半，石斛、连翘各二钱，紫草绒、蝉蜕、郁金、犀角各一钱，西河柳叶五钱（又名观音柳），水煎服。此叶天士先生方也，屡试如神。西河柳能达皮肤，非此不效，体虚者少服。

　　风热疹子作痒心下迷闷

　　巴豆五十粒（去皮），煮浓汁，以布蘸抹，即愈。

　　风热疹子作痒成疮

　　蚕砂一升，水五斗，煮取一斗二升，去滓洗浴，避风。

　　遍身瘙痒抓破见血

　　名血风疮。老南瓜（北人呼为倭瓜），去皮，煮烂，布包挤去水，浓浓敷之，三日收功。

　　门）敷又方：枫子肉、蛇床子各五钱，枯矾、点铜锡各一钱，共为末，加水银二钱，和生猪油捶融搽之。并治坐板疮及癣疮、虫疮，其效甚速。

　　痱子痒痛

　　滑石五钱，绿豆四两，研成粉，微炒，和匀，以棉扑之。

　　痱子作痒抓之又痛难于坐卧

　　苦参四两，大菖蒲二两，河水五瓢同煎数沸，添水二瓢、盖片时，临洗和入雄猪胆汁四五枚，洗之，避风，甚效。或照各前方治之。

　　邪怪

　　男妇病邪与邪物交独言独笑悲哭恍惚

　　明雄黄研细，苍朮研细各一两，松香二两，先将松香溶化，以虎爪和各药末为丸如弹子大，夜烧火笼中，令病患坐其上，以被蒙住，露头在外，扶住熏之，连熏三夜，邪物自去。

　　愈后，必然泄泻，多服平胃散（见内外备用诸方），自愈。内有苍朮最能避邪，此仙方也。

　　终

　　驱狐怪法

　　凡狐怪作祟扰人，用朱笔写「关圣大帝在此」六字贴之。如仍不去，即诚心向关圣庙拜祷，必去。或立九天应元雷神普化天尊牌位，供奉中堂，诚心拜祷。或赴雷神庙祷告，一切邪怪皆退。缘关帝、雷神能制邪魔，诚求必应。

　　又方：凡狐迷男女，白日用口吸精，夜间交媾如人，用真桐油搽阴处自去。或用珠兰根搽之，则兽自死，即将兽肉晒干为末服之，更妙。

　　灸鬼法

　　治一切邪祟癫狂、胡言乱语、跃墙上屋、寻死等症，以病患两手大拇指用线齐头捆拢，用艾绒于两指缝中离指甲角一分半之处（名鬼哭穴），半在甲上，半在肉上，四处尽烧。一处又方：丝绵一尺，烧灰兑酒服，或开水送下均效。

　　制邪鬼法

　　端午日午时，用猪头血和明雄晒干收之。或烧烟熏、或带身旁、即能制鬼。

　　又方：端午日以雄黄搽铬口鼻，用樟木烧烟熏之，此狗即能制鬼。

　　辟鬼火法

　　夜行时，见碧火出没，此鬼火也，能夺人精气，用铁马镫敲动作响即灭。

　　鬼箭伤

　　鬼打伤死，见卷十二急救门。身痛有青色，用乱发搽之，发卷成团而硬者即是。用金银花一两煎水饮之即愈。

　　又方：山栀炒，灰面炒，桃枝尖七个，共捶融作饼贴之，次日将饼取下，分作七丸，放炭火中烧之，烧时声响即愈。不愈再烧，以愈为止。

　　又方：狗骨（烧灰）二钱，栀子七个，灰面、椿芽各一两，共为末，醋调敷，切忌针刺。

　　，拔出清水数碗、乱发十余团而愈。又有人折足肿痛，不能履地，屡治不效，亦用狗粪熏之，初次不效，二次拔出肉钉三个而愈。

　　又方：铁渣（取细净者）二两，核桃（又名胡桃）取净肉一斤、桃仁八两，同入瓷瓶内加好

　　增补去邪怪法

　　取州县官堂上朱笔，在病患心上写一正字，颈上写一刀字，两手写两火字，即愈。苏州韩氏家仆遇邪，以此法治之，写至左手火字，其人张目大呼曰：勿烧我，我即去也。自此，怪绝事载子不语集。

　　又一妇为坚所迷，百计不去，后设法将怪推入妇人尿桶中，变朽木烧之遂绝。又一人忽见黑气人裤中，似觉妇人阴户一接而精即流出。符药不愈，其人平日虔记吕祖，忽一道人教麝香可愈。初佩麝香假而少，不效；后用真麝香两余佩戴身旁，其怪遂绝。

　　奇病

　　头顶生疮

　　五色形如樱桃破则自顶分裂　

　　连皮剥脱至足

　　此症名肉人，常服牛乳自愈。或照头部葡萄疮治之，亦效。

　　眉毛摇动昼夜不眠呼唤不应饮食如常

　　大蒜二两，捣汁兑酒饮，自愈。

　　头面发热身有光色

　　大蒜汁五钱，酒调服，吐物如蛇即愈。

　　面肿如斗眼中见人只三寸长

　　此痰症也。用瓜蒂（炒）、红饭豆各一钱、水煎服一二剂，使痰吐尽、肿消而愈。再用党

　　见一物如有两物

　　此好食鱼鲜所致，食姜、醋加紫苏水，数日自愈。

　　见一物如两物或三四物又见桌椅等物

　　或用补药、泻药、寒药、热药皆不效，又服滚痰丸更不效者，此胸膈有伏痰也。用常山五钱（酒煮）、党参芦三钱，甘草一钱，生姜五片，水二碗，煎八分，食远服，吐痰而愈。

　　醉后呕吐视物颠倒

　　治法见卷十二烟酒醉伤门。

　　眼见诸般飞禽走兽以手摸捉则无

　　此肝胆邪火也。用枣仁、羌活、青葙子花（即草决明花）、元明粉各一两，共为末。每服

　　眼见五色之物忽又变成美女

　　此色欲过度，虚极所致。急请明医延医必愈。

　　爱食猪肉或生油生菜

　　均见痞癖门。

　　口鼻流出臭水以碗盛之内有鱼虾走动

　　此肉坏也，多食鸡自愈。

　　口鼻中气常出不散凝如黑盖过十日后

　　泽泻煎汤，日饮三盏，连服五日，即安。

　　身发寒热四肢坚硬如石敲之作钟磬声

　　吴萸二钱，先用热水泡过，煎水，木香二钱研末兑服，自愈。

　　周身皮肉内滚滚如波浪声痒不可忍

　　此名气奔症。用虎杖（又名苦杖，大虫杖、酸杖，其梗似红蓼，其叶圆似杏，其枝黄似柳，其花似菊，其色如桃花，其树高数丈或丈余不等）、台党、青盐各二钱，细辛七分，水煎，缓缓服。

　　面如虫行不时烧热

　　此症恐是麻风，查卷十一麻风症辨明治之。

　　身如虫行痒不可忍

　　此风热也，照前遍身搔痒方治之。

