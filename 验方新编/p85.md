<!-- { "loadSidebar": true } -->
　　末二钱，合拢以线扎紧，砂罐内淘米水煮熟，临卧时一顿食完。

　　鸡盲雀目

　　苍朮四两，米泔水浸一夜，切片炒，研细末。每日用熟羊肝点食三钱，以酒送下，即愈

　　明目补肾兼治筋骨疼痛

　　小红枣十二枚（冷水洗净去核），甘枸杞二钱，马料豆四钱，水两碗煎一碗，每早空心连

　　镇肝明目

　　黄牛胆酿黑豆，俟百日取出，每夜吞一枚。奇效。

　　目永无疾

　　甘菊花、甘枸杞，等分研末，炼蜜为丸，时常服之。

　　清肝明目散

　　归身、枳壳、菊花、丹皮、白芍、防风、薄荷各八分；川芎、生地、白蒺藜各一钱，柴胡、荆芥各六分，灯芯三十根，水煎，食远服。

　　又，明目方：山蒺藜一斤，捣去刺，慢火炒青盐二两，每用五钱煮汤服之。

　　眼目昏花

　　白菊花一斤，开口川椒六两，共研末，地黄汁为丸如梧桐子大。临卧时服五十丸，清茶送下。

　　眼目肿疼

　　当归、生地、芍药、羌活、防风各一钱，川芎、白芷、薄荷各八分，生大黄二钱，水煎服。

　　昏花眼泪

　　马料豆一升，枸杞子四两，水煮熟。每服三钱，汤送下。

　　明目去风烂

　　女贞子（即冬青树子）阴干，按若干岁服若干粒，风烂即除，极效。

　　眼皮沿烂

　　苍朮、甘草、荆芥、刺蒺藜炒各一两，研细末，每早服二钱，白汤送下。

　　风火时眼屡验方

　　柴胡、当归、半夏、防风、荆芥、白菊花各一钱，白蒺藜、炒栀子各二钱，白芍三钱，甘草五分，水煎，食后服。

　　治眼流冷泪乌珠痛及羞明怕日

　　夏枯草、香附、桑叶、等分研末，每服三钱，麦冬汤下。

　　疳积坏眼

　　谷精草（炒）、小青皮（炒）、青黛、海粉、刺蒺藜、使君子肉各等分，研细末，每服三钱

　　眼生内障

　　熟地黄、麦冬、车前子等分，研末为丸，久服自愈。

　　眼生偷针（又名挑针）

　　用鞋刷自向脑后刷七下，即痛止肿消，初起尤验。

　　又方：鼻尖上爆灯火一灸即愈。

　　又方：用生南星、生地黄等分，同研成膏、贴两太阳穴，肿自消。

　　眼圈边生泡

　　用南星以醋磨擦，或红茶磨亦可，时时擦之，数日即愈。

　　烟渣入目

　　凡小儿爱吃烟者，误以烟渣入目，切不可用汤水擦洗，愈洗愈肿痛，恐至眼瞎。急用乱头发一团，或棕缨一握，缓缓揉之，烟渣自出即愈。

　　灰尘土屑入目

　　吐津于石瓶上，以人指甲磨浓，用骨簪蘸津点入眼内，连点三五次，尘屑一抹而出。

　　面部

　　面上生疮

　　此上焦火也，宜清上防风汤：防风一钱，荆芥五分，连翘八分，山栀五分，黄连五分，黄芩七分，薄荷五分，川芎七分，白芷八分，桔梗八分，枳壳五分，甘草三分。水煎服。鹿角烧灰存性，香油调搽并效。

　　面上生粉刺

　　此肺火也，宜清肺汤：连翘、川芎、白芷、黄连、黄芩、荆芥、桑皮、山栀、贝母、甘草，水煎服。

　　又方：肥皂一两，益母草（烧灰）一两，捣为丸，日洗三次，忌姜酒，自愈。

　　面上生黑斑

　　白附子、白芨、白蔹、白茯苓、密陀僧各等分，研细末，卧时将脸洗净，用水和药搽之，次早洗去，数日斑除。

　　面上生雀斑

　　白梅肉、牙皂、樱桃枝、紫背浮萍各等分，研细末，蜜和为丸。每日用此洗面，久洗自去。

　　面上生赘瘤息肉

　　桑白皮灰一升，风化锻石一升，生鲜铁脚威灵仙酌量煎浓汤淋二灰，取汁再熬作稠膏，瓷罐收贮，点患处极效。并可点治脚上生鸡眼亦效。

　　面上生红黑丹如疥

　　若不急治，至生遍身，不救。用鹿角烧存性研细末，猪油调搽极效。

　　面上生疔疮

　　螳螂足一爪（不用腿），瓜子仁一颗，同捣烂放在膏药中央贴患处，不独疔不外走，抑且

　　面上颈上生癣

　　用灯芯成把擦摩，至极痒时，虫从灯草黏出，将灯草浮水，虫即可见。擦摩至十余次可以断根。

　　面癣如钱

　　面上生癣如钱大，抓之有白屑者。用绿豆捶碎，以纸蒙碗口，针刺多孔，以碎豆铺纸上，钳炭火一块烧豆，豆灼尽纸将焦，去豆，揭纸取碗中流下豆水涂之。

　　又方：鸡蛋一个，浸在真好米醋内，七日七夜其蛋自化。治癣时，先以穿山甲刮破患处，即将醋化蛋绞汁搽之。

　　又方：雄黄，滑石，硼砂各一钱，研细搽之。

　　颈面花癣

　　以核桃树叶擦之，或以腊梅花叶擦之。如老年人头颈燥靥痒痛，以熟地汁涂之。均皆极效。

　　面上点痣方

　　用小刀剃破，以鸭胆子研末搽之，数日自落。

　　又方：小鼠子红皮尚未生毛者，锻石和捣极烂、阴干，临用时以水润湿点痣上，其痣自落。

　　又方：皮硝，胆矾，五倍子各五钱，煎浓汁，笔蘸点痣，自落。

　　面目打伤青肿

　　以生半夏研细末，水调涂之，青肿即消。

　　须发部

　　立刻乌须

　　酸石榴一个去顶，白砒三分，研末入内，将原顶盖好，过七日化水，取水将须稍浸良久，黑色到根。

　　又方：锻石、白碱、轻粉、黄丹各等分，研为细末，用滚水调搽，搽毕即以冷水洗之。

　　又方：好墨一块，填在凤仙花粗梗内，外用麻扎紧，霜后取出，磨墨点之。

　　又方：采鲜覆盆子榨汁涂之。

　　乌须发

　　胡桃外面青皮压油涂之。

　　拔白转黑

　　狗胆汁涂之。或白犬、青犬皆妙。

　　令发长黑

　　熊胆、蔓荆子、等分为细末，和匀醋调涂之。

　　令发不落

　　榧子三枚，胡桃两个，侧柏叶一两，捣浸雪水梳头，其发永不脱落，而且光润。

　　妇女头发黄白

　　黑豆一升，青石榴一个，捶碎入好醋三升，煮烂去豆，再煎至一升，收贮，每早敷发则黑润。

　　妇女秃发再生

　　川椒一两酒浸，每日涂之，其发自长。

　　又方：诃子三钱，青果五钱，三奈、官桂、樟脑各一钱，香油二两，浸数日，每日手蘸油擦发处三十六下，日后短者长，无者生矣。

　　又方：侧柏叶阴干研细，以香油浸之，每朝蘸刷头，生发且黑，洗头发用猪胆汁入汤沐发，洁净而且光润。

　　发际出血

　　人忽耳后发际搔痒，小窍出血，用止血药不效者，此名发泉。取多年粪桶箍烧灰敷之即止。或用炒甲片研细末掺之亦止，并治指缝出血及各处出血不止均效。

　　小儿头发枯黄

　　取饭甑盖气水常沐儿头，久之生发，自然黑润。

　　须眉脱落头秃发落一切风疾

　　大、小胡麻各一钱，枸杞根五钱，独活一钱，车前草三茎，桂花枝头三钱，丝瓜叶三片，鲜首乌二钱，天仙藤钱半，绍酒二斤，将各叶泡酒饮之。如遇须眉欲落、将酒涂于落处，并可止落。

　　蛀发毒癣

　　预用活蜈蚣三条，浸油内七日听用。再量用生木鳖切片，水浸数日，入锅煮极透取汤用。即令剃发将木鳖汤先洗头癣，再以蜈蚣油搽头，至愈日为止。或用草乌微火炙脆，研细如粉，醋调，每日涂三次，戒食黑鱼。

　　鬓疽

　　两鬓忽然红肿生疽，高突数寸，头面眼鼻俱浮肿，状异平常，此阴毒也。银花三两，白芷三钱，川芎八钱，当归一两，夏枯草三钱，未溃煎服一剂可消，已溃四剂可愈。

　　眉毛忽长奇病方

　　眉毛上忽生一毛，长尺余，触着大痛，名曰血瘤，断之即流血不止而死。陈艾一团，放瓦上烧烟，离长眉毛寸许熏之，即能缩短病除，至来年初夏再熏，永不复发。

　　鬓边疽数年不愈者

　　用猪、猫头上毛各一撮，　成灰，又雄鼠粪一粒研末，用清油调搽，立愈。

　　耳部

　　专治耳聋耳沈气闭底枯等症

　　九节菖蒲一钱，九孔石决明（火　）两钱，白通草五分，荷花瓣三片（不论红白干鲜皆可

　　诸般耳聋

　　用好新铁片三块咬口内，将好磁石塞两耳内，静坐，其耳忽鸣，有顷刻即通者，有数日而后通者。

　　年久耳聋方

　　雄鼠胆汁，入麝香少许，滴入耳中，能开三十年耳闭，极效。如不能得，用龟尿滴之，亦大有奇效。

　　耳闭不通

　　细辛、石菖蒲、木通各一分，麝香一厘，共为细末，用棉裹塞入耳中即通。

　　病后耳聋

　　用小珍珠两粒，以生半夏粉一钱，将珠入米汤内打湿，滚半夏粉在上，约黄豆大，将丝棉裹好放入耳，七日即聪。

　　治耳聋神效方

　　生地四钱，白芍二钱，怀牛膝二钱，（盐水炒）丹皮二钱，知母二钱，（盐水炒）广皮一钱钱，又方：巴豆一粒，斑蝥三个，片麝各少许，共为细末，以葱、蜜和研丸如麦形，用新棉裹入耳中。如耳中响声如雷，不必惊骇，俟三七日后乃取出，神效，此药切忌入口。

　　耳忽大痛

　　用铁刀磨水滴入耳中即愈。

　　又方：用芭蕉根捣汁滴入耳中尤效。

　　又方：用郁金磨水滴之亦效。

　　耳中常鸣

　　用生地黄切断，纸包火煨，塞耳中，数次即愈。

　　耳内常流水

　　海螵蛸一钱、枯矾一钱、麝香一分，干胭脂五分，共为细末，吹入耳内，即愈。

　　又方：香附研末吹入亦愈。

　　耳内出血

　　此方并治痘出而即靥者。人牙　存性出火毒，加麝香少许，共研细吹之。如有痘出而即靥者，用酒服即出，此方两治并效。

　　耳内流脓

　　用海螵蛸一钱，枯矾一钱，麝香一分，干胭脂烧灰存性五分，共为细末吹入耳内少许，即愈。大人小儿皆效。

　　又方：枯矾研末，入麝香少许，或吹入耳内，或棉裹塞入亦可。

　　又方：油胭脂，水粉，拌匀捻成末吹入耳内，亦愈。

　　耳烂流脓血

　　陈皮、灯草烧灰各一钱，冰片少许，共研匀吹入耳内，即愈。

　　耳内外生疮

　　五倍子炒研为细末，水调敷之，自愈。

　　耳聋

　　老雄鸡，用好酸醋炒之，摊极冷，七炒七摊，须防虫蚁，用清水少许加食盐蒸吃。

　　又方：真石菖蒲、木通、全蝎、胭脂边各五钱，真麝一分，共为细末，用黄蜡三钱溶化，待微冷、入前药和为丸如枣核样，瓷瓶固收。用时以棉裹塞耳，两日一换，以愈为度。

　　耳闭

　　北细辛一分，石菖蒲一分，木通一分，皂荚半分，麝香五厘，共为细末，棉包塞耳中，少顷抽出即通。

　　耳聋不疼痛

