<!-- { "loadSidebar": true } -->
　　头面生小疮

　　头面无故生小疮，痒甚，次日即头重如山，又次日面目青紫，用回生至圣丹，生甘草五钱，银花八两，元参三两，蒲公英三两，川芎一两，天花粉三钱，水煎，一服即愈。

　　又方：用黑虎汤，元参八两，柴胡三钱，生甘草一两，以水十大碗煎至三大碗，二日服完。生于头面，加川芎一两，附子三分；前后左右加当归二两，甘菊一两，附子三分。生于四肢，加附子五分、白朮二两，茯苓一两，一服即愈。

　　云头白癜

　　用茄子花擦之即愈。

　　又方：用红花擦之，永不再发，极效。

　　头上生癞

　　火焰蛇一条（蛇即红白相间者），或乌蛇更妙，水一大罐，将蛇浸死，去蛇，用谷数升浸余又方：瓦砖烧热，用葱煎鸡蛋安放砖上，以头就热气熏之，虫出自愈。

　　又方：用熬鸦片烟纸，热水和湿，敷贴头上，极效。

　　头上肥疮似癞非癞

　　川椒壳、枯矾、樟脑、松香、轻粉，共为末，和淡猪油杵融，取青布包药为条，将老松节劈至半开，纳布条于松节内，用火烧燃滴油，将瓷碟盛接，候冷搽患处，极效。并可治诸疮毒。

　　头上发癞皮浓生疮

　　或出血如疥，或痛痒，或干湿作痒，似虫非虫，外治不效，此气虚也。宜服煎剂，蜜黄三两，当归二两，防风二钱，漂苍朮一两，麦冬一两，酒芍一两，银花二两，熟地、玄参各一两，生甘草、荆芥、花粉各三钱，枣皮五钱，水煎服，十剂可愈；切勿减轻分量。

　　秃头疮方

　　独核肥皂一荚，将砂糖填满其中，入巴豆两粒，扎好，以盐泥涂封，煨　存性为末，加槟榔一钱，轻粉五分，研匀，用香油调敷，敷时先剃头，用灰汤洗过，又用热水再洗，然后拭干搽药。

　　又方：用生黄豆炒黄为末，香油调搽。

　　又方：荞麦面炒黄一两，硫磺五钱，研细和匀，或羊油或羊髓油调搽。

　　又方：羊粪晒干，研细过绢筛，用老鼠煎油调搽，三五次即愈，且能生发。

　　又方：芒硝二钱、牛膝三两，以上二味用水煎，加童便半杯兑服，立愈。

　　又方：用烧酒曲捣碎为末，真麻油调敷疮上，或以布纸遮隔，干即除去再敷，连敷数次，其疮自退，三月后长发更甚矣。

　　又方：用杏仁炒熟，不拘多少，乳香、没药各一钱，共捣如泥，先以花椒水洗过头疮，每日擦抹三次即愈。

　　头上白秃

　　用生鹅油涂在头上，将旧鞋底洗净烤热擦之，擦尽白皮，一连数日，即可净去。

　　又方：大鳝鱼，捣烂敷之，亦效。

　　白秃癞疮

　　百草霜（要烧茅草者）、明雄黄各二钱五分，枯矾、榆皮各三钱，轻粉五分，锻石窑内烧

　　秃头癣癞

　　大蜂房，不拘多少，用生白矾末填孔内，以破罐底或瓦片盛之，房口向上，用炭火　，令白矾化尽为度，候冷研细末，腊猪油和涂，三五次可以除根。

　　又方：白矾，研细末，用猪胆汁调搽。

　　又方：麦芽、元明粉、元参各二钱，共研细末，多用烟油调和，剃破连日擦之，不可间断，不痛不痒，除根乃止，倘间断仍恐复发。烟油即烟店烟叶榨出之油，总以烟油多为妙。

　　鼻部

　　鼻衄不止

　　头发烧灰研末，以少许吹入鼻中。外用一钱，清水冲服。

　　又，独蒜切开贴手脚心即止。左鼻贴左，右鼻贴右。

　　又，胎发烧灰，加乌梅一个火　，共研末吹鼻中。

　　又，麦冬（去心）、生地各五钱，水煎服。外以薄荷塞之即止。

　　又，干萝卜菜、猪精肉同煮食。

　　又，白芨研末，唾津调涂山根上，仍以水冲服一钱。

　　又，萝卜捣汁半盏，入酒少许热服。并以汁注鼻中。

　　又，白马尿敷头上即止。

　　又，藕节捣法饮之，并涂鼻中。

　　又，菜花五钱，水一钟，煎服。

　　又，陈年金墨磨浓，以灯草醮塞鼻内。

　　又，真香油以少许滴入鼻中。

　　又，以盐汤水温浸两足。

　　又，多年尿器中垢，新瓦上烘干研细五钱，麝香少许，用温水一碗调匀，缓缓服之，尤效。

　　又，大蒜二个捣敷足心，左患贴右足心，右患贴左足心，两鼻出血，两足心并贴，极效。兼治虚火上升，眼目肿胀。

　　又，山栀子烧灰吹之。

　　又，粟壳烧存性研末二钱，煮粥食。

　　又，蓼草根一团，塞鼻孔内一时辰，则终身不发。

　　又，胎发、龙骨等分，焙成灰，同乌梅炙脆研细，吹入鼻内。

　　又，淡紫草一斤，不用盐随作饭菜食，俱可以，五日或十日内食完，永不再发。

　　止鼻血歌曰：石榴花瓣可以塞，萝卜藕汁可以滴。火　龙骨可以吹，水煎茅花可以吃。

　　又曰：墙头苔癣可以塞，车前草汁可以滴。火烧莲房可以吹，水调锅煤可以吃。又曰：旱莲草捣可以塞，妇人乳汁可以滴。粟壳烧灰可以吹，乌贼骨末可以吃。

　　鼻流黄臭水

　　丝瓜藤近根三五尺，烧存性为末，酒调服，即愈。或老丝瓜去皮去子，火　为末，酒下亦效。

　　鼻中臭气

　　赤芍、黄芩、　本、生地、黄连、石菖蒲、远志、甘草各八分，水煎服。

　　鼻渊脑漏

　　石首鱼脑骨二三十枚，火　为末。每服五分，酒下，先用一二分吹鼻中，不数服，更不复发。

　　又方：百草霜研细，空心水调服一钱。

　　鼻出臭气或鼻脓腥臭

　　用秤星树根常煎水服之。若成肺痈者，再用白芨研末，米汤调下。

　　鼻中生疮

　　川黄柏、槟榔，共为细末，猪油调搽，极效。

　　鼻孔生干虫

　　用马蹄草放在坛子内，加香七醋平草上，将鸡蛋一个安入，置本人床下，一夜换蛋一个，数日即愈。

　　赤鼻

　　用豆腐水煮硫磺三次，取净硫磺二钱、轻粉一钱、金色陀僧一钱、白芷一钱、白矾五分，共为细末，以唾津涂药末搽之。

　　又方：硫磺五钱入布袋内，外用豆腐煮透，元明粉五钱，朱砂五分，冰片三分，共为细末，晚间以唾津和药末搽之。

　　鼻血时来不止

　　用荸荠去皮，温茶内泡热，多食即除根，不必服药。或用新鲜侧柏叶煎汤代茶，常服。

　　鼻渊并治鼻疮

　　辛夷研末，麝香少许，和匀，以葱白蘸塞鼻中，数次即愈。

　　鼻渣鼻瘤等症

　　苍黄纸烧灰五分，胭脂渣烧灰五分，兑酒、醋各一匙，开水冲服二三次，即愈。

　　鼻痔

　　明矾一两，蓖麻子七个，盐梅五个，麝香少许，共捣为丸，棉裹塞鼻内，清水流出，息肉自下。

　　鼻塞不知香味

　　皂角、辛夷、石菖蒲，等分为末，棉裹塞鼻中即通。

　　酒渣鼻

　　生鼻准头及两边，先红后紫，久变为黑，最为缠绵，用荸荠不时涂之。

　　又方：密陀僧一两，研细，用人乳或蜜调和如薄糊，每夜略蒸，待熟敷面，次早洗去，半月仍好如旧。

　　鼻赤

　　亦酒渣粉刺之属。硫磺、皮硝，各等分，研极细末，临卧涂之。

　　肺火赤鼻

　　连翘仁为末，每早服三钱，汤送下。另用硫磺研末，水调搽患处。

　　治鼻内生疔

　　烂黄鸡粪、荔枝肉，同捣烂涂上即愈。

　　齿部

　　齿缝出血不止

　　一名牙宣，又名齿衄。梧桐子研细末，纳缝中，自止。

　　又方：百草霜敷之可止。

　　又方：枸杞子煎汤，徐徐漱之，吞下即止；枸杞子根俱可用。或川芎煎汤、或麦冬煎汤、或黄柏煎汤作漱作饮。各方均经有人效验，故特记之。

　　又，五倍子烧研末擦之。

　　牙宣露痛

　　丝瓜蔓藤阴干，火　存性研末，擦牙缝，即止。

　　牙龈肿痛

　　瓦松、白矾，等分水煎，徐徐漱之。

　　牙龈臭烂

　　芥菜根烧存性研末，频敷患处。

　　牙疳臭烂

　　黄柏、青黛各一钱，冰片二分，共研细末擦患处。

　　走马牙疳

　　蛔虫瓦上焙干研细，加青黛、冰片少许，共研匀吹入。

　　又方：青黛、黄柏、枯矾、五倍子（炒）、铜青、硼砂、开口川椒（炒）等分，共研细末，

　　骨槽风痛

　　因延久已成多骨，或牙龈肿胀，齿缝出脓，或面无端肿痛；楝树果去核，捣烂敷患处，数次即愈；并能退出多骨，真神验秘方也，切勿轻视。

　　牙龈溃烂及穿唇破颊并口疮

　　胡黄连五分，胆矾五厘，儿茶五厘，研末擦牙极效。

　　牙关出血如一线

　　槐花略炒研末，以指头蘸末涂牙关，血止为度。

　　又，牙根出血名牙泻，草决明煎水噙之即愈。

　　牙龈溃烂或痘后遗毒

　　人中白二钱，熟石膏二钱，牙硝一钱，轻粉五分，共研细末，频擦，无论大小男妇，治之皆效。

　　男妇齿痛腮颐溃烂

　　月石、青盐、没石子各一钱，熟石膏二钱，洋青黛八分，共为细末，先用凉水漱口，然后将药搽之。

　　牙痛擦药神效诸方

　　雄黄精、明矾各三分，牙硝一钱，冰片三分，共为细末，每用一分擦患处，流尽涎，牙痛即愈。

　　又方：青盐、火硝、硼砂、蝉蜕各一钱，共研细末，不论风火虫牙，擦上即愈。或能再加冰片少许更妙。

　　又方：海螵蛸为末擦患处。

　　又方：川牛膝五钱，生大黄二钱五分，熟大黄二钱五分，共研末，擦之即愈。

　　牙痛噙药经验诸方

　　生草乌、雄黄、胡椒、麝香、蟾酥等分，共为细末，用绢包噙痛牙上，痛立止。

　　又方：巴豆一个，入火略烧去壳，胡椒三粒，同捣烂，用薄棉包药放痛牙上，以痛齿咬定，流出许多涎水，勿令咽下，良久取出，痛即止。若一二个牙痛，多系是虫牙，去胡椒，改换花椒尤妙。

　　又方：乌梅一个，生甘草七分，冰片一分，共捣为丸，含口中，使其流出许多清涎，牙痛即愈。

　　牙痛漱口经验诸方

　　辛夷、花椒、蜂房、防风各等分，煎汤漱之，痛立止。

　　又方：生鲜地骨皮（即枸杞根），不拘多少，洗净，削取嫩皮，石器捣碎，用河水半碗，井水半碗浸片时，将浸水漱口，热即吐出易之。

　　又方：桑根内皮、槐根内皮、柳根内皮、榆根内皮、楮根内皮（俗名谷树）、椒根内皮、苦楝子根内皮，均各三钱，捣烂，煎水一碗，温噙数次。

　　又方：杉木皮，煎汤漱之。

　　牙痛煎剂经验诸方

