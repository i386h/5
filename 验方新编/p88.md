<!-- { "loadSidebar": true } -->
　　甘草五分，防风、青皮、荆芥各一钱，丹皮、生地、升麻各二钱，上七味为主，再看何牙痛加入何药煎服。应加何药？牙齿部位开列于后：左尽上牙属胆：羌活、胆草。左尽下牙属肝：柴胡、栀子。上左中牙属胃：石膏、白芷。下左中牙属脾：白朮、白芍。上正门牙属心：麦冬、黄连。下正门牙属肾：黄柏、知母。上右中牙属胃：石膏、白芷。下右中牙属脾：白朮、白芍。右尽上牙大肠：大黄、枳实。右尽下牙属肺：黄芩、桔梗。

　　以竹叶、生姜为引，水煎，二帖即愈。如满口痛加人参五分。

　　牙痛通治方

　　元参、生地各五钱，麦冬二钱（去心），丹皮、泽泻各钱半，以此方为主。后随症再加：如上四门牙属心火，加条芩、木通、灯芯；下四门牙属肾火，加知母、黄柏、元参；左边下牙属肝火，加胆草、白芍、柴胡；左边上牙属胆火，加青黛，苏叶；右边下牙属肺火，加桔梗、桑皮、条芩；右边上牙属脾火，加石膏、竹叶、元明粉。以上俱加一钱，水煎服，对症加药，自是效验如神。

　　风火牙痛

　　松木节一小片，放痛牙上咬定，即愈。

　　又方：用生大黄末调烧酒，刷腮外，痛即止。

　　风牙痛

　　苡仁根四两，水煎含漱，冷即易之。

　　又方：荔枝连壳烧存性，研末擦之，痛即止。

　　火牙痛

　　生石膏研末擦之，且能固齿。

　　一切牙痛

　　木耳、荆芥等分，煎汤频服。

　　又方：菖蒲根于端午日午时，用盐水泡之晒日中，过时取起，收入瓷瓶，勿令霉烂，用时，切一薄片贴痛处，即愈。

　　治虫牙痛方

　　用磨房驴粪泥烧灰，趁热将青布包咬痛牙处，俟流出涎，以碗加水接视之，见虫在碗上，神效。

　　取牙虫法

　　杨梅根皮、韭菜根白、厨房案板上刮下泥，三味相等，捣匀贴两腮上，半时其虫从眼角而出。

　　虫牙漱口方

　　苍耳三十个，川椒三十粒，小黑豆三十粒，陈腊醋一碗煎半碗，常温漱。

　　虫牙擦药方

　　五倍子一个，钻一小孔，填盐满，火　，研末，擦数次，永不发。

　　牙齿摇动方

　　生地二两，白蒺藜（炒去刺）二两，制香附四两，青盐一两五钱，没实子大者四个，破故

　　齿落重生方

　　公老鼠一个，剥去皮肉，尽用骨放瓦上焙干，再用白芷、川芎、地骨皮、桑皮、川椒、蒲公英、旱莲草、青盐、川槿皮各三钱，麝一钱（又方以香附一两易之，可不必用麝），共研

　　固齿明目散

　　槐枝叶、柳枝叶，不拘多少，切碎水浸三日，熬汁去渣，入青盐、白盐各二两，同汁熬干为末，擦牙吐出洗眼。

　　擦牙药方

　　细辛、生石膏各三钱，川椒、生矾、青盐各二钱，共为末擦之。

　　又方：姜黄、白芷、细辛各五分，共为末擦痛处，过后以盐汤漱口。如遇外面赤肿，去姜黄，加川芎。

　　又方：荜茇、细辛、潮脑，三味共为细末擦牙，立刻满口清凉，低头流尽清涎，温茶漱口，切莫咽下。一切牙痛多擦数次即愈。

　　立止齿痛一笑散

　　火硝一钱，冰片二分，明雄一分，元明粉五分，共为末，擦患处，数次即愈。

　　又云：一撮花椒水一钟，细辛白芷与防风。浓煎漱齿三更后，不怕牙痛风火虫。

　　取痛齿法

　　如牙齿欲落不落，痛极难忍，饮食不便，不得不取去者，用白马尾烧灰存性为末，点上痛齿即落。切不可黏连好齿，至要至要。

　　口舌部

　　口疮

　　用陈白螺蛳壳烧灰、加儿茶少许、冰片少许、研极细吹患处，一吹即愈。诸疳并治。

　　口疮牙癣

　　白矾一钱，硼砂一钱，为末，用大枣两个装入药末，外包湿纸入火烧炭存性为末，加朱砂五分，冰片三分，共为末，指蘸擦牙，歇一二时，冷水漱尽吐出，去风除虫定痛，极效。

　　口舌生疮（即口糜）

　　用茄蒂烧灰研细，放地上去火气，水调敷之。

　　满口溃烂

　　生姜捣自然汁频漱口，亦可为末搽之。

　　又方：生黄柏八分、生黄连五分、儿茶少许，生研细末擦之。

　　又方：干姜，黄连，锉末泡水噙之。

　　又方：硼砂、儿茶、薄荷各一钱，青黛二钱，冰片五分，共为细末搽之均效。

　　口出臭气胃热

　　红砂糖调水漱口可解；或用大茴香煮羹食亦良。

　　口臭

　　儿茶四两，桂花、硼砂、薄荷叶各五钱，甘草熬膏作饼，含口中噙化，名香茶饼。

　　口疳及口痈

　　橄榄核（烧存性）、凤蜕（即抱小鸡出后蛋壳，瓦上烧存性）、儿茶各三钱，共研细末，每

　　口舌糜烂

　　三焦实热。黄连、黄柏、黄芩、栀子（炒黑）、细辛、干姜各等分，为细末，先用米泔水又方：陈白螺壳烧灰存性，加儿茶少许，研末，吹敷即愈。

　　口舌糜腐

　　大红蔷薇花之叶，忌火炒，研成细末，加冰片少许搽擦。如冬月无叶用根亦效。

　　口疳验方

　　人中白六分，龙骨二分，冰片五分，硼砂、黄柏、熊胆各一钱，研极细末，吹入患处，极验。

　　又方：人中白八分，青黛五分，雄黄二分，冰片五厘共研末，吹患处亦效。

　　口吐清水

　　用艾叶煎汤，当茶饮之。

　　舌上生胎

　　薄荷泡汤含漱，并治口臭。又诸疾热胎，用布蘸井水抹后，再用姜汁时时涂之。

　　舌菌

　　生舌上出血不止即不救。五倍子（炙）、乌梅（去核，炙）各三钱，糠绿三分，共研细末，

　　木舌肿硬不痛

　　糖醋时时含漱之。

　　又方：百草霜，海盐各等分为末，井花水调服。

　　舌肿塞喉

　　朴硝、白矾，各等分研细，涂掺舌上，即愈。

　　舌伸出不能入

　　蓖麻油，蘸透纸上作捻，烧烟熏之，即收入。

　　舌忽发胀满口不能出声

　　蒲黄频掺舌上，如因寒起须加干姜末等分。

　　舌长数寸

　　以冰片研细，搽之，即收。番木鳖（刮净毛切片）四两，川连四钱，水二碗煎一碗，将舌

　　统治男妇木舌重舌

　　此症系肠胃中之遗毒。生大黄、天花粉各二钱，红胭脂（系药名）五分，以上三药，浸麻

　　舌上出血如簪孔者

　　香薷一握，水煎浓汁饮之，治心烦躁热并效。仍以槐花炒研末掺舌之方，最为效验。又舌硬出血，木贼煎水漱之。

　　舌衄出血

　　用生蒲黄研细末擦舌上，或用槐花末亦可，皆极效。又，随用麦冬去心一两，黄连五分，连翘三钱，灯芯二十根，水煎服，即愈。

　　治重舌经验方

　　陈醋一碗，五灵脂一两，入铜杓内煎，三沸为度，离火，即用竹箸搅匀，候冷，将醋少许频含，待涎沫满口即吐，勿咽下。吴江黎里镇某以此方治重舌之症，立见其效。

　　治重舌方

　　（兼治牙关紧闭。

　　金钱薄荷（焙干）一钱，青黛三分，冰片一分二厘，火硝一分，硼砂五分，僵蚕一大条（

　　人咬舌断方

　　蟹一只（火　存性），没药，共研细末匀。先用木贼草煎汤漱洗，后将药末敷上，舌即长

　　又补舌方

　　生蒲黄、真紫降香、五倍子、好东丹（飞净）各等分，研细末，频擦患处，即能长肉。

　　舌腐溃烂

　　如舌破腐烂，疼痛异常，饮食难进者；用地龙十条（即曲鳝），吴茱萸五分，共研，和生

　　抢舌风

　　因饮食而生者，舌忽肿胀。用韭菜汁以童便和服，即愈。

　　又，抢舌风穿后，余血流下，全不思食，用白矾一两，瓦上焙枯研末，陈糯米酒冲服。

　　腮嘴部

　　两腮红肿

　　百合一斤，山芝麻根一钱（去皮），贝母一钱，元明粉一钱，银朱七分，加白面调敷。

　　又方：赤小豆末敷之，均极效。

　　两腮肿痛

　　生大黄末，用葱汁调涂四围露顶，敷数次即愈。

　　风热腮肿

　　用丝瓜烧枯存性研为末，水调搽数次即愈。

　　腮（又名撑耳风）

　　赤小豆研末，水调服，即愈；凡一切痈疽发背初起，皆可以赤小豆敷之，屡见奇效。

　　又方：生大黄一两，木香、姜黄、槟榔各三钱，共研细末，醋、蜜调敷，中留小孔，干则再换，连敷数次即愈。

　　又方：用靛青调搽数次即愈。

　　抱耳风

　　（即撑耳风）

　　用栗树子去肉，将壳煎水洗之，随用靛花搽涂，干再复搽。或用鹿角以醋磨搽之，皆极效。

　　撑耳风方

　　此方治撑耳风红肿作热，甚至大便闭结，小便黄赤，口渴身烦等症。酒炒黄芩钱半，栀仁钱半，花椒二钱，连翘、牛子、防风各二钱，酒浸生地三钱，红胡、薄荷、胆草（酒洗）、泽泻、甘草各钱半，升麻五分，大便结加熟大黄二钱，水煎服二剂。外用烧酒调靛脚搽之，即愈。

　　嘴唇红肿而痒

　　（名羊胡疮）

　　片糖（即广糖）、白蜡，二味相和蒸融涂之，立愈。

　　大笑脱腮

　　乌梅捣泥为饼，塞满牙尽处，张口流涎，随手掇上。

　　下颏脱落

　　患者须平身正坐，令人以两手托住下颏，向脑后送上关窍，随用绢条兜颏于顶上，须避风，外用天南星研末，姜汁调涂两颏，过一夜即上，次日当再服煎剂，用下方：台党参、制白朮、白茯苓、制半夏各五钱，当归、僵蚕各二钱，天麻、陈皮各一钱，川芎、甘草各八分，制附片六分，灯芯四十根，生姜三片，水煎服。

　　唇裂生疮

　　瓦松一枝，橄榄二个烧枯存性，加生姜汁、食盐少许，共捣极烂涂敷，甚效。

　　治嘴烂极凶者

　　生大黄三钱，丁香十粒，绿豆二钱，研细，开水调敷两足心。

　　嘴唇生疔

　　（即名翻唇疔）

　　昨有程姓妇，晚饭后嘴唇忽起疼痛，身发大寒大热，次早头面红肿，牙关紧闭，势甚险恶，即内服煎剂，外用蛔虫洗净加冰片捣烂涂敷嘴唇，服药后肚腹大泻，嘴唇流出毒水，渐渐肿消红退，数日全愈。惟鸡、鱼、羊肉、姜、椒辛热发物，煎炒浓味，概宜禁口。元参三钱，生军四钱，黄芩二钱，牛蒡子二钱，角刺尖二钱，忍冬花三钱，白芷二钱，木通三钱，麦冬（去心）三钱，酒洗全蝎尾八分，当归二钱，麻仁四钱，水煎服，肚腹泻后而愈。此近日凡患嘴唇生疔，即查照卷十一头面诸疔方内在大腿弯中如刮痧样，刮现紫筋，即用瓷针刺破，挤去恶血，最为嘴唇疔疮救急捷妙之法。再以蛔虫加冰片捣烂敷之，即刻疮口流出毒水，肿消痛止，神效之至。

　　腮肿痛

