<!-- { "loadSidebar": true } -->
　　倘遇白喉险症误用表药，则轻者必重，重者不可救矣。务将患者坐向明亮处，使人扶靠，医者用压舌片或用竹筷，将舌压平，详细看视。果系白膜，如轻者，即以元珠丹用小竹管向患处不歇时刻连连吹之，使其吐出痰涎；即将除瘟化毒散、神功辟邪散酌量加减，煎服一二剂，无不应手而愈矣。倘遇白喉重症，一时半刻，白块愈长愈大，若不急急医治，及至喉中白块长满，加以痰涎壅结，肿胀闭塞，滴水难下，虽有仙丹无能为也。是以白喉初起，切不可疏忽，必得急急医治，吹药服药，刻不可缓。吹药之时，尤必将舌根压平，看明患处，务将吹药对准患处吹之，如不曾吹中，再又补吹，方能见效，切不可敷衍了事，以人性命为儿戏耳。若在黑暗处，病者口不甚张开，舌又不曾压平，随便吹之，药并不曾进喉，或在口中，或在舌上，吐痰涎时早已连药一并吐出矣，何能见效？白喉重症，每日服药总非三四剂不可，倘或服药之际半吞半吐，或每日只服一剂半剂，何能见效？咽喉之难治，往往如此，只谓医药无灵，殊不知实皆疏忽之咎也。即或服药吹药虽能按照此方，而缓缓试之，仍是无济，病势重而药力轻，毒瓦斯内攻，以致白块愈发愈多，日甚一日，肺管闭塞，痰涎壅结，喉中时作锯声，不可救也。此乃迟延日久之误。果能急急医治，将元朱丹对准患处刻刻吹之，并宜留心看视，左边白有几点，右边白有几点，或白点渐渐收小，或白块缺去，或白中稀疏，或白渐微薄，或白转黄色，可无虞矣，久之必然退净。

　　白喉不治之症

　　白块自落，喉中锯声，音哑无声，喉干无涎，两目直视，痰壅气喘，七日不退，面唇俱青，药不能下，服药大便不通，未服药大便泄，大便连泄不止。

　　白喉症用药

　　初起用粉葛、僵蚕、蝉蜕，以散风热；以牛子、连翘、金银花、土茯苓，消肿败毒；生地、黄芩、元参、栀仁、豆根、麦冬、石膏清热；木通、泽泻、车前子，引热下行。重者，再加马勃、龙胆草。马勃为喉科必要之药。外用生鲜牛膝兜捣碎煎水，当茶汤时时服之。或以生鲜万年青捣汁，或服或噙，或时常漱口为妙。喉症轻者以除瘟化毒散主之，重者以神功辟邪散主之，再重者以神仙活命汤主之。轻则日服一二剂，重则非日服三四剂不可，将疫毒由上焦引至中焦，由中焦引至下焦从大便出。大便泄泻，火毒下行，此为吉兆。大便闭塞，少加熟大黄，少加元明粉。如仍闭塞，改用生大黄、大便泄即去。轻者服十余剂即愈，重者竟有服至二三十剂者，总以白点退净为度。其药味、分量之加减，剂数之多寡，须临症制宜，总不外乎以上各药，不必另更别方，连日赶紧服之，自然全愈，屡试屡验。白点退完，当用清凉之品，以清心涤肺汤主之，日服一剂，消尽余毒。无须过服补药，恐余毒未尽也。是在临症灵机活法行之。

　　以上白喉治法，凡单蛾、双蛾、以及喉痈、喉痹、缠喉风、走马喉风、风热喉咙，并喉内红肿等症，总不外乎如此汤药，皆可依法治之。其吹喉药末，总以元朱丹为第一灵丹也。

　　统治各项喉症元朱丹

　　无论老幼、男女、孕妇、小孩、单蛾、双蛾、喉风、喉痹，以及缠喉、锁喉、喉痈、喉癣，诸大险恶之症，时行瘟疫白喉，并阴虚火燥、风热红肿、喉科七十二症，皆可吹治。百试百验，万救万灵，诚起死回生之至宝灵丹也。

　　精制元明粉五钱（依法炼制，必要拣选明亮洁净牙硝），漂净朱砂一钱（用水漂净，晒干极得结妇

　　制炼元明粉法

　　每年冬月，俟天气严寒，将要冻冰之际，用皮硝四五斤，以大瓦钵盛之，用开水泡入溶化。另用大砂锅一个或大铜锅亦可盖上新布一层，将溶化硝水由布上沥过锅内，以便将泥砂格去。再用大白萝卜数个，切作数块，并入锅内，用小火漫漫煮之，俟萝卜熟而且烂，将萝卜捞去。再用萝卜数个再煮，总以硝水咸藉萝卜煮去为度，仍以新布盖瓦钵上（均须洗净泥砂），将锅内所煮硝水，漫漫倒入布上沥过瓦钵内，去布。如此，泥砂咸味俱去，将钵放在露天当中冻露一宿，俟瓦钵内结有明而且亮者为牙硝，取下摊纸上风干，装入瓷瓶内听用。

　　钵底下结有泥砂者不可用，天气稍为晴暖不结，必须大冻结冰天气最妙。

　　咽喉急症异功散

　　喉肿喉闭险恶喉症皆可通治。斑蝥（去翅足，糯米炒黄色去米）四钱，真血竭六分，乳香口处速

　　喉肿敷法

　　凡腮颊偏肿，咽喉肿痛，痰涎壅塞，滴水不能下咽者。用马齿苋二斤，不见水，捣入白面八两，陈醋一两，和匀敷肿处；口含升降散，即能下咽，半日肿消如失。再酌服升降散，以清余热。

　　升降散

　　此乃治瘟要药。白僵蚕四钱（酒炒），全蝉蜕二钱，广郁金六分，生大黄八钱，共为细末

　　丸药救急方

　　明雄一两、川连八钱、姜黄二钱、巴豆一钱（去净皮油），共研细末，水糊为丸如桐子大及

　　预防喉闭方

　　初觉咽喉肿痛，即用硼砂含化，咽津吞下，可保无虞。

　　又方：用巴豆一粒，将棉包好塞鼻孔中，男左女右。

　　咽喉肿闭欲死者

　　切不可用针，恐防咽喉穿透，急用牙皂研细末吹鼻取嚏，其肿自破。或兼用牙皂末醋调浓敷颈外，干又再敷，其肿即破。或仍以李树近根处皮，磨水涂喉外，均极效。

　　蛾喉肿闭

　　麻雀屎二十一粒，砂糖少许，和成三丸。每用一丸，以薄绵裹之吞咽下，甚者吞至三丸即愈。

　　一切喉毒

　　灯草烧灰，加冰片吹入，极效。

　　又，看头上生有红发即扯拔去之，其毒自解。

　　又，用吴茱萸研末，醋调涂足心，其毒自下。

　　又，食盐烧红为末，温水调，以鸭翅毛蘸扫患处，取吐痰涎，不可刺破。

　　吹喉药末方

　　珍珠二分（置豆腐中久煮易研），青黛五分，黄柏二分，薄荷一分，硼砂二分，川连一分又方：珍珠一分半，犀黄一分，真熊胆一分，麝香五厘，冰片一分，川连五厘，琥珀二分，瓜霜二分，飞雄砂分半，雄精二分，蒲黄三分，硼砂二分，孩子儿茶三分，共研细末，日夜频吹，功效尤速。

　　又方：真犀牛黄一钱二分，真梅花冰片一钱二分，制炉甘石三钱二分，硼砂三钱二分，真熊胆二钱，天竺黄三钱二分，制没药四钱，水飞青黛四钱，珍珠一钱二分，久制人中黄三钱二分，制乳香四钱，上药共研极细末，瓷瓶收贮，不可泄气。

　　又方：水飞青黛五分、冰片三分、薄荷三分、硼砂五钱，人中白五分，滑石一钱，天花粉五分，元明粉四分，上药共研极细末，瓷瓶收贮，勿令泄气。

　　猪胆套药方

　　腊月初一日收猪胆五六枚，用黄连、青黛、薄荷、僵蚕、白矾、风化硝各五钱，装入猪胆内，青纸包之，将地掘一孔，方深一尺，用竹横悬，将青纸包胆挂在竿上，以物盖定，俟立春日取出待风吹，去胆皮、青纸，取药共研极细末。如有喉痛，以此日夜吹之。再加冰片少许更妙。

　　蛇床子作烟吸

　　凡遇喉肿、喉闭急症，用之极效。蛇床子一味，装入新烟袋管内，作烟吸之，烟气到口喉闭即通。如喉痛危困急症，夜深一时无药，用力提顶心发，立通。秃者提顶心皮亦可。

　　天白蚁方

　　咽喉生疮，鼻孔发烂，并非杨梅毒疮也。即名天白蚁。白梅一枚（烧存性），枯矾一钱，穿山甲五分，雄黄五分，共研极细末，日夜吹入喉中，自愈。

　　人中白散

　　凡咽喉疼痛，腐烂红赤，舌肿，齿龈渗血，牙床溃烂，并治男妇大小嘴烂、走马牙疳等症。真青黛一钱，硼砂一钱，龙脑薄荷末五分，人中白一钱，粉口儿茶一钱，元明粉一钱，马勃五分，梅节冰片五分，共研极细末，喉痛以竹管日夜吹之。口舌溃烂，搽之极效。如病甚者可加犀黄三分、珍珠五分，其效更捷。

　　独胜散

　　统治各种险恶喉风及牙关紧闭等症，屡试屡验。神效。

　　土牛膝（即新鲜杜牛膝）选粗大肥壮者一大把，勿经水勿犯铁器，折断捣取自然汁，加米丹鼻

　　锁喉风乳蛾喉闭急救方

　　用猪牙皂角和醋捣烂取汁，滴入喉内四五匙，痰涎大吐后，以便将元珠丹吹入，再将所余之醋捣牙皂，涂敷痛处颈上外面，干即易之，其乳蛾即破，喉闭即开而愈，极效。

　　又方：牙皂研细末一钱，以鸡子清调如胶，缓缓咽下，取其吐出痰涎。

　　又方：用蜒蝣（俗名鼻涕虫）和陈盐梅子或乌梅肉捣烂，含入口中，吊起毒涎吐尽，极效又方：以万年青根捣汁灌之，皆系取吐出痰涎之妙法。

　　凡治锁喉风、喉闭险恶喉症，总以取吐出痰涎为主，多有得生者。

　　又方：用生白矾研极细末五分，鸡蛋一个，取清去黄，将矾末入鸡子清内扰匀，灌入喉中，极效。

　　治咽喉急症神效方

　　橄榄核（生研极细末）一两，人退（即人指甲，砂炒）三钱，壁钱（即壁上　窝）一钱（瓦竹管生橄榄制法：腊月中，收取烂橄榄，不拘多少斤，用双层蒲包盛之，粗稻索捆好，交冬浸入粪坑内，至来年立夏后取出，去肉不可着水，埋无雨回廊土内七日或十日取出，芦席摊晒坼裂，勿经雨露，放石臼内打碎，再研极细末听用。

　　壁钱制法：平日预为收取壁上　蛛窝，用阴阳瓦铺生白矾，以壁钱安置生白矾上，再以白矾铺盖上，庶免烧成灰，止须　枯存性。凡壁　窝在竹木上者不可用。

　　风化硝制法：冬月用大白萝卜挖空，中实满皮硝，风干，至对年取用。夏用黄瓜或西瓜亦如法制。倘一时不有，或即用前精制元明粉亦可。

　　又方：香瓜蒂风干，若遇咽喉胀结，不及措手，急取三四枚，或泡汤或嚼汁，咽下即开，后急用元珠丹吹之。

　　青黄散

　　此散无论喉风、喉闭一切喉疮喉毒等症，均能吹治之，屡经效验。青鱼胆一钱，黄瓜霜一钱，梅花冰片一分，共研极细末，用瓷瓶收贮，勿令泄气。吹时俟喉中流吐痰涎即愈。

　　制青鱼胆法：冬月取大青鱼胆，每个入糯米数粒在内，勿将胆中苦水倾出，挂在背阴处风干听用。

　　制黄瓜霜法：拣老黄瓜用竹刀将瓜蒂切下，挖去瓜子瓜瓤，用皮硝贮满瓜内，仍将瓜蒂盖上拴好，挂在有风无日处，待霜结瓜外，扫下听用。倘瓜烂无霜，将硝倒出，仍可换瓜重制。每制必须多备几条，恐防瓜烂。

