<!-- { "loadSidebar": true } -->
　　又方：用上好胆矾，冬月取青鱼胆汁和匀成块，瓷瓶内阴干刮下，再加冰片少许，乳极细，瓷瓶收贮，吹喉极效。如牙关紧闭，口不能开，用鸭翅毛醮药扫两牙缝牙底，令其浸入喉内，流出痰涎，少顷口即开矣。其药末陈过一二年尚可吹用。

　　咽喉通闭散

　　治咽喉肿痛，滴水不下，吹之即能消肿止痛，简便易制，而且极效。青盐一钱，白矾一钱，硼砂一钱，元明粉一钱，共研极细末，吹之吐尽痰涎，即愈。

　　咽喉回生丹

　　此方治喉痛咽哽，舌忽胀大，渐至如脬，或舌伸出不能缩入。此名霎舌，最为凶恶之症，治之稍缓，实时气绝无救。用皂矾放新瓦上　红，取放地下候冷去火气，研细末，撬开牙关，以指头蘸矾末擦其舌上即醒。

　　又方：元明粉三分，硼砂三分，青黛二分，胆矾二分，僵蚕五分，冰片二分，共研极细末，吹之即愈。此方治舌大如脬，并治风热牙痛。

　　咽喉冰硼散

　　薄荷、硼砂各一钱，人中白，川连各八分，青黛、元明粉各六分，陈胆星五分，山豆根八分，冰片五分，共为极细末吹喉，神效。能治一切咽喉各症。

　　喉风简便方

　　番木鳖三个、水磨浓汁、用瓷器盛之晒干刮下，再加冰片一二分，研匀吹喉，极效。

　　预制冰梅方

　　半熟大梅子一百枚，五月五日午时，用食盐、朴硝各四两，水三碗，入坛内，将梅子浸之，其水约过梅子三指，浸过一宿后，再用猪牙皂、薄荷、白矾、硼砂、山豆根、白僵蚕、射干根、土牛膝各二两，川黄连一两，共研细末拌入，再浸七日，取出晒干，又浸又晒，总以汁尽为度，将药末黏敷梅上，瓦坛收存。凡用取梅一枚，用新棉包裹含入口内，有水先咽五六口，后有痰涎吐尽，以口内无痰涎只有清水，方去梅子。最为奇效。

　　缠喉风

　　热结于喉，肿绕于外，且麻且痒者。用牵牛鼻绳烧灰，研细吹之，甚效。再以卷一咽喉门外治各方治之，无不神效屡试屡验。

　　又方：青鱼胆汁装入瓷盘内晒干刮下，再加冰片少许乳匀，吹入喉内，能治一切喉症。

　　屡见奇效。

　　预制蜒蝣法

　　若不预制，恐一时无处寻觅。平日预为收取蜒蝣，不拘多少，装入瓶内，加多年陈盐梅子肉压之，或乌梅肉亦可，即化为水。遇患咽喉急症，即取滴入喉内少许，极效。如无现成收好者，急取蜒蝣一条，用盐梅一个去核，包蜒蝣在内扎定含口中，其水流至喉间咽下，立愈。

　　又方：枯矾一钱，百草霜二分（取锅脐蒂中之柴炭，必要乡间烧茅草者为佳），共研细末此二方与郑一咽喉门腊月八日矾末套猪胆方，均须预制，为喉风急症呕痰消肿之要药也

　　走马喉风

　　即缠喉风也。此阳症之最急最恶者。突然而起，暴发暴肿，转肿转大，满喉红丝缠绕，疼痛异常，顷刻之间声音不能出，汤水不能入，痰涎壅塞胀闭，势如绳索绞喉，故名缠喉风。若不急治即能杀人，治之者必飞骑去救，不可稍缓，故人名走马喉风。此等急症治法，即查卷一咽喉门内喉症各方外治之法，用瓷针刺少商穴挤去恶血，或先于后颈窝处擦油少许，用铜钱一文往下顺刮，如刮痧样，即刻现点，用瓷针微微刺破，令人以口吮出恶血，不惟可以救急，而且断根，永保不发。命悬顷刻，汤药一时亦来不及，即或有药，斯时何能下咽？况药力迟缓，非外治不可救也。此法急喉皆妙。

　　紧喉风哑瘴喉风弄舌喉风

　　此三症亦缠喉风类也。大同小异，因其肿胀锁紧咽喉，故名紧喉风。咽喉既紧不能出声，故名哑瘴喉风。喉中发胀，舌胀退场门不能缩入，时时搅动，故名弄舌喉风。皆险证也。悉以治缠喉风外治之法先行治之，旋用元珠丹等吹药，并将咽喉统治各煎方斟酌加减服之。

　　落井蛾喉

　　蛾子生在喉窝内为落井蛾喉，不能窥探，急按鱼尾穴及经渠穴，查卷一单双蛾喉便知。

　　用灯火三灸，再刺少商穴，挤出恶血，用元珠丹吹之，以加减甘桔解毒汤煎服。

　　锁喉毒

　　此症初生于耳前，形如瘰　，渐攻咽喉，红肿塞痛，妨碍饮食，治不可缓。以神功辟邪散或神仙活命汤，重加金银花、浙贝母，煎服。如大便闭结，小便短赤，口渴喜冷恶热，须加酒大黄二三钱。如再不通利，加元明粉五六分煎服。吹药仍用元珠丹为极妙。

　　阳症喉痹

　　喉蛾、喉风、喉闭、缠喉、锁喉、瘟疫、白喉、皆白喉痹。痹者痛也病也，不仁之谓也。阳症者，乃实火患，脏腑积热，热甚生风，风火迅速鼓激痰涎，堵塞咽喉隘地，呼吸难通，以致顷刻之间牙关紧闭，不省人事。若不急治，多不可救。势甚凶猛，药力一时难以见效，先以后颈窝处用香油刮之，或急刺少商穴挤去恶血。诸外治法，详见郑一咽喉门内，次以元珠丹吹之，再将后开咽喉统治各方，看病之轻重，斟酌加减煎服。

　　喉疔

　　亦急症也。生喉间，形如靴钉，尖而且长，紫黑坚硬。初起麻痒，旋即大痛。即以除瘟化毒散加重金银花煎服。或单用生菊花连梗带叶三四两煎汤炖服，或野菊花亦可。

　　又方：用露蜂房、蝉蜕各用火　存性研末一钱，酒调服。轻者一服立愈，重者连进二服，少顷腹中大痛，痛止即愈。

　　喉疮

　　即名烂喉。此症初起，咽喉干燥，如茅草常刺喉中，痛而且痒，日久其色紫暗不鲜，渐渐腐烂，时吐痰涎，疼痛日增，饮食有碍。病源由肾水久亏，相火炎上。或因过食煎炙浓味辛热等物，积热于胃，口臭口渴，舌燥苔黄，牙龈肿痛，口舌破烂，乃相、胃二火熏肺而成。斯疾治当补肾水，清胃热，宜甘露饮。胃热甚，或丹皮、石膏、银花、牛子、连翘、粉葛、黄连，酌量加减用之，或知柏地黄汤亦可服。吹药总以元珠丹为最妙。患者戒食鸡、鱼、羊肉、烧酒、煎炙、浓味、辛热、发物，清心寡欲、淡泊调养，方可医治。不然，必致腐烂延开，旁生小孔，若虫蛀蚁蚀之状，多不可救。

　　喉舌破烂

　　此症多因风热。阳症之轻者，初起或微红微肿，不甚疼痛，饮食亦无相碍。不自提防，或因过食鸡、鱼、煎炙浓味、姜、椒热毒发物，或又误服姜附温补热药，火上添油，热毒愈炽，以致红肿疼痛，渐渐腐烂成孔，愈烂愈宽。若不早为医治，或再投以姜附热药，连小舌一并烂去者，多不可救。治法先以陈茶叶煎浓汁漱净喉舌，用元珠丹频频向患处吹之。初进神功辟邪散数剂，再用甘露饮或知柏地黄汤，看病势之轻重，酌量加减服之，非一月半月所能收功也。食后切忌煎炙浓味、鸡、鱼、辛辣、热毒发物；酒，色尤须禁戒。调养半年，免致复发。或以人中黄研末水冲服。极效。

　　喉瘤

　　此症或单或双，亦生喉旁，不红不痛，饮食无碍。与蛾子异，不可妄作蛾症治。有因病后而生，有不知不觉而生。或一月两月而愈，或数月而愈，有数年而不愈者。法宜看平日体气寒热虚实，缓缓治之。仍以元珠丹时常吹上瘤处，久久自然全愈。切不可动用刀针，一经溃烂，反致不救！

　　大头瘟喉丹

　　此症初起，恶寒，发热，口渴，舌生苔刺，头面赤肿如匏瓜，目不能开，咽喉疼痛肿胀闭塞，语言不出，口流涎水。此乃时行瘟疫疠气为病，最为凶恶之症也。及至牙关紧闭，不省人事，不可救矣。捷法莫如初起时，即用外治之法，最为急救之良方。先以香油搽后颈窝，如刮痧样刮现红点处，即用瓷针刺破，令人口含吮去毒血数口。随又勒刺两手少商穴，挤去恶血。再用　鼻散或熏鼻等法，查照卷一咽喉门外治各法，急急施治，或可有救。以神功辟邪散连进数剂，取吐痰涎各方皆可施治。仍以元珠丹吹之。惟此疫症最易传染，凡在侧看视之人，须用辟瘟五良法防护自己，以免传染为要。

　　辟瘟防护保身良法

　　其法有五：切莫空腹入瘟病家看病，能饮者须饮雄黄烧酒，不能饮者食大蒜、涂雄黄酒于鼻中。或用人马平安散，或用紫金锭水磨涂鼻孔，一也；每看病毕即浣手，开瓶取　鼻散之取嚏，二也；用明雄黄、朱砂、苍朮、北细辛、牙皂、紫红降香、檀香、鬼箭羽、甘松、广木香、公丁香、丹参、排草、山柰，以上各一钱，麝香五厘、冰片三分，合研极细。合时择上吉日于净室中，勿令妇人、鸡、犬及孝服人见。用红绸缝三角袋盛之，佩带身上，并挂门户上方内。或再加入虎头骨，斧头木尤妙，三也；至病家行坐莫离客位，切不可起贪淫邪念之心，四也；丹参炒二两，鬼箭羽炒二两，小红豆子炒熟二两，各研细筛，合匀炼蜜丸如梧桐子大，飞过朱砂为衣，晒干，每日空心用白滚汤服五丸，五也。辟瘟良法，无法于此，医者、病家，并宜制用，使已病者易愈，未病者不染，不仅患喉症者之受益已也。

　　人马平安散

　　治瘟疫毒瓦斯及臭毒痧胀腹痛等症。冰片、麝香、飞过明雄、飞过朱砂各五分，牙硝一钱，共为细末，瓷瓶紧收勿泄气，男左女右以少许点目大　。用此入时疫病家则不沾染。此散并治六畜瘟，亦点六畜眼大　。

　　单蛾双蛾

　　此症生咽喉之两旁，状若蚕蛾，一边生者为单蛾，两边俱生者为双蛾。亦有形如枣、栗、如乳头者，故又名乳蛾。病甚者，初起仍作寒作热，切不可投以表药，若误用表药其肿愈甚。凡红肿无形为痹，有形是蛾。其症红肿疼痛，痰涎壅塞，饮食阻碍，无非积热所致。但有轻重之分，重者即以老蒜敷经渠穴法最为捷效。查照卷一外治各法治之，多用元珠丹时时吹上，再以除瘟化毒散主治。各方煎服，以红退肿消痛止为度。近时恶俗，竟多妄动刀针，以致腐烂，久不收功，即或暂愈久久复发，为害非浅。咽喉最忌刀针，倘若误伤蒂丁（俗名小舌），多不可救，慎之慎之为要。 

　　胎前产后喉痛

　　孕妇喉痛用药大有不同，即平常无病服药，亦须当知忌避，而胎前产后尤有分别。如芒硝、大黄、穿山甲、皂角刺、附、桂及雄黄解毒丸、开关散等药，皆所禁用。其清解法中，必兼保护安胎为要。轻症、缓症，以除瘟化毒散或连翘散加减服之。重症、急症，或刺少商穴挤去恶血，或刮后颈窝令人吮出毒血，或用老蒜和轻粉捣烂敷经渠穴。如牙关紧闭，以巴豆油纸捻熏其口鼻，查照卷一咽喉门喉症各方外治之法，最为效验稳妥，实为救急之捷法。

　　如喉中痰涎壅塞，即以前方蜒蝣梅子，或制青鱼胆，或橄榄核，或香瓜蒂泡汤取吐痰涎，各方皆可用之。不惟孕妇不忌，抑且极其效验。吐去痰涎开关后，仍以元珠丹多多吹喉中痛处。依法治之，自然全愈。

