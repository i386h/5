<!-- { "loadSidebar": true } -->
　　至于产后喉痛治法，与胎前又不相同。产后恶寒、发热、身痛、咽喉痛，因是产后百脉空虚。气虚故恶寒，血虚故热，营卫筋骨失养故身痛，虚火上浮故咽喉痛，切不可认为表症，误用表散发汗，以致变症百出，有不测之祸。不独表散当禁，及一切极苦极寒之剂，皆不可犯。所谓胎前不宜热，产后不宜凉之意也。产后用药，较胎前更难，尤宜慎之，至要至要。如喉痛轻缓，可以无须服药，即用元珠丹多多吹入喉中痛处，自然全愈。稍重者，或再以卷一咽喉门及本卷前开简便经验各方，酌量用之，无不神效。此为喉症之轻者，诚恐产后服药有误，致生他病，是以不如不服药之为妙也。如系咽喉急症，或痰涎壅塞，牙关紧闭，仍以外治之法急速治之。或用生矾、鸡子清取吐痰涎等方，次用元珠丹吹药。若少壮妇女，体气强实，或产后已有多日，未便拘于前说，亦不能不将喉症各方酌量加减服之，方能有济。

　　倘若兼有别项病症，尤须按症医治。如恶露不行，小腹胀痛拒按，可加益母草四五钱（要青色嫩而有花有叶者为佳，不要老黄枯梗），或加蒲黄筛取净粉、五灵脂醋炒各二三钱。总之，产后元气大虚，新血未生，凡有头痛发热，咳嗽，咽干，喉痛诸症，多属虚中变现之象，切忌妄投克伐之剂，遇胎前产后用药大有分别，尤不可不慎也！

　　幼小喉痛

　　幼小之病，稍大者能言，若数月婴孩有病不能告人，人何以知其喉痛也，当细察其形。

　　每吮乳便啼哭，或不能吮乳，必令抱儿与明亮处仰其头，以箸按其舌根（竹箸恐其擢喉，或以手指剪去指甲，将指头按舌更妙），看喉中有何形色红肿否，并看明舌上两边及上　、牙龈诸处，或生上　痈，或锁喉毒，兜腮痈、木舌、重舌、重　、重龈、马牙、鹅口疮之类，务看明白，以便查照各部，按法施治，不容稍缓。婴儿脏腑娇嫩，最不耐病，且以乳为命，不能吮乳，延至二三日，胃中空虚，虽服对症之药，若无胃气营运，多难见功。胃气一绝，神丹不可为矣。如系喉症，急以指头剪去指甲，更要剪去尖锋，磨光磨平（以免擢伤婴孩喉舌），将元珠丹黏在指头上，用指轻轻搽入婴孩口内，或又搽在乳母乳上使其咽下，频频搽之，喉症即愈。稍重者，将煎方令乳母代服之，以喉愈为度。鸡、鱼、姜、椒、羊肉、辛热发物，乳母必须禁口。幼小婴孩口不能言，务要刻刻看视，不可稍为疏忽。用久制人中黄泡水灌之奇效。或用绸绢将人中黄包裹如橄榄式泡湿，就向婴儿口边如吮乳样，亦妙。

　　阴虚喉痛

　　其人平日常有咽干、喉燥、齿痛、舌痛、夜热、夜咳之症，偶然受热，或食热物，或犯房劳，即患咽喉疼痛、红肿、或红甚而不肿，夜甚于昼，脉洪数或细数。此阴虚也，皆由肾中真阴亏损。人之肾中有水有火，水即真阴，火即真阳，所云相火、龙火，即此火也。水火同宫，水不亏足以济火，足以制火，火藏水中，自不为患；水一亏，则火无所济，而无所制，遂得逞其炎上之性。肾之脉络挟咽，循喉咙，系舌本，火不藏源，热必循经络浮越上冲而为咽痛，故名阴虚喉痛。虽皆由于火，而阴阳虚实与阳症喉痛又有分别。阳症之火，起于六腑阳分，是后天有余之火，实火也，故用苦寒咸寒以直折之；阴虚之火，起于肾经阴分，是先天不足之火，虚火也，不宜苦寒，惟大补其水以济之以制之，并引导敛纳之测是矣，宜用六味地黄东加麦冬、五味，或加酒浸大生地、元参、酒蒸怀牛膝。愈后以六味地黄汤、人参固本丸酌量加减，常久服之，并戒酒色、新鸡、子鸭、鱼、虾一切助火之物，能清心寡欲，药始有效，否则不免反复难治。

　　痨嗽喉痛

　　此症非尽属咽喉也，皆由阴虚火炎，肺肾两伤。或咳嗽，或吐血，或潮热、喉干舌燥，时痛时止。治与阴虚喉痛大略相同，或以银花四君子汤合参麦散，兼顾脾胃为要。然而甚不易也。必其人绝酒色，戒气怒，禁食新鸡、子鸭、鹅、羊、鱼、虾、煎炒浓味，姜、椒辛辣发物，方可有效！

　　阴症喉痹

　　咽喉寒症从来稀少，百中不过偶有一二也。其症咽喉疼痛，既不红又不肿，或且微带白色，口不渴，喜饮热汤而不能多饮，小便清而且长，腹疼腹冷，大便泄泻，手足厥冷，身重恶寒，喉间清涎成流而出，时作干呕欲吐，舌苔润而且滑，其脉沉而微细，乃足少阴肾经中寒症也。由其人肾中真阳本虚，寒邪乘虚直中其经，逼其微阳上浮而为咽痛，是无阳纯阴之症，故名阴症喉痹。当知阴阳喉痹两症，病源如冰炭之珠，故用药有天壤之隔，况咽喉寒症从来本不多有，果系前项阴寒之症，尤须审视的确，分认明白，方可用药。无论冬夏，当用四逆汤，姜附理中等汤自愈。切忌表散清降寒下等剂。如非寒症，误用姜附则不可救矣！

　　咽喉痛失音

　　咽喉声哑，须分暴久。暴病得之，皆可治之症，如喉痛起于四五日间，是暴病也，将喉痛医治痊愈，声音自开。如咳嗽声重，吐稠痰、恶寒、发热、头痛、咽喉红肿，其声嘶哑，此热结于肺寒束于外也。也用清凉之剂煎服，用元珠丹吹之，俟喉稍愈，再用苏叶、荆芥、防风、枳桔二陈汤剂下散之。或因大喊大叫、声嘶微痛失音者，当用补中益气汤，皆治暴病失音之成法。至于久病失音，虚劳症也，谓之金破不鸣，故多不可治。

　　哑喉奇方

　　硼砂一两，元明粉三钱，胆星二钱，百药煎三个，诃子肉二钱，冰片三分，共研极细末，用大乌梅肉一两捣如泥，作丸如龙眼核大。每用一丸噙化咽之奇效！

　　除瘟化毒散

　　统治各项喉症初起，以及瘟疫白喉、缠喉、锁喉、单双蛾、风热火喉等症。此系数十年经验良方，切勿妄加修改。

　　粉葛二钱，僵蚕二钱，大生地三钱，豆根二钱，蝉蜕一钱，冬桑叶二钱，炒栀仁二钱，黄芩二钱，木通二钱，浙贝母三钱，生甘草一钱，生青果三个引。如无生青果或干橄榄亦可，水煎服。轻者不过三五剂，以愈为度。如红肿不退，再服后方。

　　神功辟邪散

　　粉葛二钱，僵蚕（炒）二钱，大生地四钱，马勃二钱（绢包煎），蝉蜕一钱，金银花二钱，加久

　　神仙活命汤

　　龙胆草一钱，金银花二钱，黄芩三钱，生地四钱，土茯苓五钱，生石膏三钱，木通二钱，马勃三钱（绢包煎），车前子二钱，浙贝母三钱，蝉蜕一钱，僵蚕三钱，用生青果三个，水以上三方皆系各项喉症历年经验，白喉重者尤须守方多服，自有奇效。如或风热喉痛或红或肿喉症轻者，均可酌量加减服之。此诚喉科起死回生之至宝仙方也。

　　清心涤肺汤

　　生地三钱，浙贝母二钱，黄柏二钱，麦冬三钱（去心），知母二钱（炒），天花粉二钱，甘度。

　　养正汤

　　生玉竹五钱，怀山药四钱，茯苓三钱，天花粉二钱，大生地三钱，女贞子三钱，酒芍二钱，制熟地四钱，寸麦冬三钱（去心），制首乌四钱。

　　加减甘露饮

　　阴虚火燥喉痛酌量加减方。天冬三钱（去心），大生地二钱（酒浸），酒黄芩二钱，丹皮二枇酌量

　　知柏地黄汤

　　即六味地黄东加知母，黄柏。熟地八钱，酒蒸山萸肉二钱，酒浸丹皮（去骨）二钱，云苓

　　银花四君子汤

　　台党参五钱，生首乌四钱，怀山药四钱，甘草一钱，金银花二钱，冬桑叶二钱，云茯苓三钱。以上各方，无论何项喉症皆可统治，大同小异，总不外乎如此等药，其余随症加减之药，开注于后，酌量用之。

　　如白喉兼微黄左边甚者加黄连、牛子、羚羊角；喉肿加马勃（系喉科最要之药，马勃必用绸绢包煎，用线扎好，以免煎出如同糊粥令人难吃）、金银花、蝉蜕；红肿加赤芍、豆根；口苦加黄芩；口渴加生石膏、天花粉；痰多加浙贝母、川贝母、茯苓；涎甚加僵蚕；头痛加粉葛、菊花；大便闭结加生大黄，如再不大便，再加玄明粉三四分，加入药碗内冲服，不入火煎。喉痛重症，初起每多作寒作热，非外感也，切忌表散之药，如误服羌活、防风、荆芥、苏叶等药，其肿必甚，而且喉肿一时难消。其余生地、玄参、连翘、木通、知母、黄柏、天冬、麦冬之类，皆可收为常用之药。

　　人参固本丸

　　制熟地一两，天门冬六钱，台党参二两，大生地六钱，寸麦冬六钱，蜜为丸。每服五钱

　　喉风外治方

　　寻取韭菜地内蚯蚓捣烂，和麝香，冰片涂喉间外面即愈。如无冰片、麝香，只用蚯蚓（即曲　）捣烂敷之亦可。

　　又方：用巴豆七粒，细辛八分，共研细末以绵裹之，左边喉痛塞左鼻孔，右边喉痛塞右鼻孔，痛止肿消即速去之。

　　又方：牙皂研细末，用鸡子清调敷颈上，干再换之。

　　咽肿喉闭外治方

　　如咽喉肿胀闭塞，口不能开，药不能吹，水不能下，急用生附子一枚，故纸五钱研末，和匀作为膏药二饼，大如茶钟，贴脚心中央名涌泉穴，冬月以火烘之，约一时久喉即开，即可吹药服药矣。

　　萝卜汁漱喉方

　　用生白萝卜捣汁碗许，加入研细雄黄末五分，玄明粉五分。如喉中腐烂者，以羊毛笔蘸汁洗扫。如不腐者即以汁频频漱口，吐去毒涎。然后吹入元珠丹喉药，极效。

　　烂喉疹仙方

　　此方得自仙授，屡经效验，药虽平淡，功效甚大，幸勿泛视。婴孩减半，孕妇不忌。

　　紫石英四钱（解煤毒），六神曲三钱（消面积），蒲公英四钱（解喉毒），杏仁泥五钱（消痰

　　烟袋杆擢伤喉

　　用人参，三七为细末，频搽伤处即愈。

　　又方：用刘寄奴为细末搽伤处。

　　又方：用真净滴乳香（去油）、真净没药（去油），二味等分，去净油后，再用纸放置微小硬

　　诸骨鲠喉

　　凡为诸骨所鲠，骨大难咽者，以鹅翎入喉探吐之，或用筷子重按舌根，即吐。或用白砂糖一大匙，和铜绿末半匙，入麻油少许，茶汤调服，即吐出。如不吐，用牙皂研细末，吹入鼻中取嚏，即出。骨小者，用威灵仙三钱煎浓法，时时噙咽，其骨自软如棉而下。又谷皮树捣烂取汁或煎汤，噙咽皆可。

　　又方：用硼砂一块含化咽汁，脱然而失。

　　鱼骨鲠喉

　　橄榄研烂，水冲连渣服。如无鲜者，即用橄榄核磨浓汁多饮亦效。有鲠伤重至数日不出者，用鲤鱼鳞皮烧灰水调服，或用真象牙磨浓汁饮极效。愈后戒食鲤鱼。

　　甲鱼骨鲠喉

