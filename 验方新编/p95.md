<!-- { "loadSidebar": true } -->
　　胸前有孔常出血或流脓水，名曰心漏。人多不识，此方治之神效。又能兼治腰痛。

　　鹿茸（去毛，酥炙）、附子（炒，去皮）、盐花各等分为末，枣肉为丸。每服三十丸，空心又方：凤凰衣（即哺虫鸡子蛋壳，又云出过鸡子蛋壳内之白皮为凤凰衣焙燥）、乳香（去净油）各等分，研极细掺之。

　　韭汁饮

　　此方治血隔，或因跌仆，或因大怒以致血积胸膈而病者，服之神效。生韭汁一钟，无灰酒一钟，共一处煮热温服之。

　　噎膈不通

　　野猫头骨炒研为末，酒调服。

　　噎食开关

　　白硼砂一钱五分，青黛一钱，好沉香二钱，三味研细末听用。再用白马尿一斤，白萝卜一斤取汁，生姜半斤取汁，共入铜锅内熬成膏。每服用三匙加前药末一分，酒调下，一日三服，可以开关。如系翻胃，以黑驴尿一斤易白马尿。

　　五噎膈气

　　用白鹅毛烧灰，酒调服。

　　噎食

　　五谷虫用麻布包好，水内洗净，炒黄色，加木香、沉香共研为末，烧酒调服。

　　又方：生姜汁，韭菜汁，童便各一钟，放大碗内，入锅中水煮数沸，候冷取出露一宿，重煎温服，日日如是，以愈为止。

　　又方：白马尿一斤，地骨皮一斤，白蜜一斤，羊粪四十九粒，以上用水七升，滚数滚，滤去渣，再熬至一碗为度，每服一钟。忌马齿苋、蒸锅水。

　　噎膈酒

　　荸荠四两（捣末），浓朴一两（姜炒），陈皮一两，白蔻仁（炒）一两，白糖四两，橘饼一

　　虔制太阴丸

　　专治膈噎，疟疾，神验异常。预探月蚀何时，当日虔诚斋戒，备办洁白干面一斤，再用老紫苏半斤，煎浓汁，取汁拌面，软硬得中，放洁净瓷盆内。临时向月下恭设香案，叩头跪月下，自月蚀初亏时起，即将拌面作丸如梧桐子大，至月蚀将复圆时即停止。放案上露一宿，阴干瓷瓶收贮。按照年岁服若干丸。此丸服下无不通者。价廉功大，灵验非常。尤奇异者，面丸外实内空，初亏时所作之丸内空一半，蚀盛时所作之丸内竟全空，不在月下则不效，临时多用几人向月下多制，广为济人，功德无量。

　　又方：生姜刮去粗皮，切成浓片，以竹丝穿成一串，五月底入浓粪缸内浸七日，至六月六日取出，去粪以水冲净，阴干研末。每服一钱，火酒送下，即愈。至重不过数服，极效。

　　枳壳丸

　　整个枳壳去穰四两，每个入巴豆三粒，麻线十字扎定，用水五六碗，煮透去豆，将枳壳切碎晒干。橘红皮一两，青皮去穰一两，广木香不见火研三钱。共研细末，陈老酒、陈粳米粉打糊为丸，临卧服五十丸。

　　膈食验方

　　大豆（即罗汉豆）或炒或煮，频频食之，久则自愈。盖此症诸物不能下咽，惟食此无碍，以其相畏也。

　　噎食转食

　　黄鳝鱼一条，用无灰黄酒，量鱼大小酌酒多少，煮干为度，连皮带骨用净砂锅焙存性，研为细末，病热重者每服三钱，轻者每服二钱五分为止，不可多用。黄酒调服。若在上半月其效尤速，若在下半月其效较迟，三服见功，五服全愈。愈后宜蒲淡饮食，陆续吃稀粥，忌一切思虑筹划气恼，荤腥发物、酒色房劳尤宜慎之。转食用靛花水送下。

　　治鼠膈

　　凡在人前不食，必于密地背人偷食，见人则畏置之，肌瘦面黄，是食过夜鼠馋之涎，名为鼠膈。用十大功劳叶（一名鼠怕草，叶形似薄扇、有五角、角有刺），焙干为末。每服一钱

　　治膈气

　　慕抚军天颜，其母太夫人曾患膈气，异人传授此方，服之而愈。大黄（酒制九次）二两，上沉香末六钱，桃仁（泡去皮尖，研去油）六钱，乌药（腐水煮、炒）一两，硼砂二钱，以上各

　　细糠丸

　　治膈气，其症咽喉噎塞，饮食不下。用打米碓杵上细糠刮下，炼蜜为丸如弹子大，常含一丸，以津咽下，久服自愈。

　　噎膈秘方

　　羊粪一两瓦焙为末，甘草一钱，二味开水泡，澄清，逐渐饮之。俟开关，以阴糯米入麻仁、真苏子煮稀粥食之。半月后方可食饭，若遽食浓味一反难治。

　　无论虚实年月远近噎膈

　　顶细料破碗瓷片（烧七次醋淬七次）用一钱，铁锈、铅粉、　各一钱，砂仁二粒，母丁香二粒，各研极细，方可合共又研。每日酒送下三五分，极效。

　　膈食初起

　　乌梅、辣椒、香豆豉、蒸　肉常吃。

　　又方：翻毛鸡（又名倒毛鸡），蒸糯粟，吃二三只自愈。

　　又方：用老姜一斤，放童便内浸七日，埋土内七日，洗净，烘燥为末，又白朮用土炒，各等分，共研末，饭丸桐子大。每晨空心服一钱，米饮送下。

　　又方：用甘蔗汁二碗，姜汁一碗和匀。每服一碗，日三服，即愈。

　　治翻胃噎膈

　　凡有此症，大便燥结，切不可用香燥药取快一时，破气而耗血，只好用稠牛乳入白糖少许，时时炖热咽服，自然渐渐而愈。

　　又方：佛手于、荸荠、莲子肉、红枣、柿饼、橄榄、桂圆、苡仁各一两，浸大麦烧酒五斤。每日饮三次，即愈。

　　又方：柿饼三枚，连蒂捣烂，酒调服，甚效。切勿以他药杂入。如无柿饼，或用干柿亦可。

　　又方：石莲肉为末，入肉豆蔻末少许，米汤调服之。

　　又方：甘蔗汁七碗，姜汁一碗和匀，日日服之。

　　又方：白豆蔻，白檀香，郁金各二钱，研细末。每服一钱，用姜汁，热酒调服。

　　治噎膈神方

　　猫胞衣，用新瓦放火上焙燥，研末，入朱砂末少许。每服一二分，放舌上，以温汤徐徐服下，数服即愈。

　　取猫胞衣法：猫将产，以人看守，须急急取之，稍迟则猫食矣！又方：用抱出鸡子壳，瓦上焙燥研末。每服二钱，热酒送下。

　　又方：大橘子一个，入胆矾一钱，将橘子顶上切去一片，以胆矾纳入，仍以切下之片盖上，外用盐和黄泥裹一大球，以炭火　之，候冷取出，去泥将橘肉灰研末。每服三分，滚水调下。

　　又方：鸡肫外黄皮（名鸡内金）取三个，用新瓦焙燥研末，用烧酒调服。

　　又方：皂矾五两，用面馒头顶上开口挖空，将矾填满，以新瓦合住，外用盐和黄泥包裹封固，放文武火内烧半日，取出去泥，枣肉为丸梧子大。每服二十丸，空心酒汤送下。

　　又方：取螺蛳数斗，清水浸之，俟螺蛳吐出泥砂，去螺蛳，取水底之泥晒干。每服一钱，酒调下。仍将螺蛳送入水中放生。立效。

　　又方：蒲公英一梗两花高尺许者，掘下数尺，根大如拳旁有人形拱抱，捣法酒服，治膈噎，其验如神。

　　甘露汤

　　朝食暮吐曰反胃，随食随吐曰噎，食下良久吐出曰膈。此方能治反胃、噎、膈等症。用干糖六两（在糖坊中卖头榨者），生老姜四两，二味和匀捣作饼焙干，加炙甘草二两，共研

　　橘饼汤

　　除膈消食，顺气化痰。橘饼细嚼，滚姜汤送下，奇效，幸勿以轻易而忽之。

　　心胃部

　　（并附心痛胃痛。）

　　九种心胃气痛

　　千年陈锻石一两，生熟白矾各五钱，共为末，姜汁为丸如桐子大，或姜汤或烧酒送下七丸，即愈。

　　又方：用真蕲艾灸大拇指，男左女右，五次，极效！

　　急心痛

　　其症牙关紧闭欲死者，用老葱白五茎，去皮须捣膏，将匙送入喉中，灌以麻油四两，能得下咽即醒。

　　又方：用山羊血一分，烧酒化下。或用淡豆豉五钱，煎汤半钟服之，亦愈。

　　又方：五灵脂、蒲黄等分，研末。每服一钱，醋汤调服，即愈。此方并治产妇血气痛尤效。

　　大小男女一切心气疼痛

　　马兜铃一个，烧存性研末，温酒调服。

　　又方：制香附一两，白矾二钱，共为末，面糊丸豆大。空心每服七丸，好酒送下。服毕即盖棉被而睡，使汗出即除根。忌食青菜、鱼肉、生姜发物七日。

　　九种心胃气痛因受寒而痛者尤效方

　　五灵脂二钱，公丁香四分（不见火，研末），明雄黄四钱，巴豆霜四分（去油净末），白胡称准药末极

　　九种胃气痛神方

　　五灵脂（醋炒）、广木香（切片，晒燥，不见火）、枯矾、雄黄各二钱，共研细末。临痛服

　　急心气痛

　　胡桃一个，枣子一枚去核，夹桃内纸裹煨熟，以生姜汤一钟细嚼送下。

　　卒心痛

　　急烧陈仓米为末，和蜜服之，不尔则逆。

　　又方：猪心一枚，照每岁入胡椒一粒，同盐酒煮食之。

　　卒急心痛

　　枣丸诗云：一个乌梅二个枣，七个杏仁一处捣。

　　男酒女醋送下之，不害心痛直到老。

　　又方：朱砂漂净，木香不见火各三钱，黄蜡一两化开，二药共研末为丸如绿豆大。每服七丸，烧酒送下。

　　又方：多年陈醋浸大蒜，食数枚，其效如神。

　　又方：延胡索研末三钱，温酒调下即止。

　　心痛简便方

　　用饭粒黏白矾为丸，每服三分。

　　又方：用芝麻一合，炒黄，米醋一杯煎至三分服之。

　　又方：用真麻油一钟，煎入烧酒一小杯，乘热饮之。

　　又方：用浓些的木耳一两，焙干为末，白酒送下，三服全愈。

　　又方：用荔枝核以慢火缓烧存性，研细末，热酒调下，即愈。

　　各方均经效验。

　　心痛危急症奇效方

　　黄瓜一条，剖对开，去肉去子，填入明矾末合住，用线缚悬挂阴干，待瓜皮上起白霜，刮下研入瓷瓶封固。凡遇急症心痛危极欲死者，但口有微气，将瓜霜点眼四角，立愈。

　　陶真君心痛方

　　胡椒七粒，枣子十四个去核，用水同煎干，去椒服之。

　　胡麻散

　　有人心痛八九年，百药不效，服此而愈。胡麻一二两，炒，研末。每服三钱，黄酒送下。日数服之，即愈。

　　治九种心痛及腹胁积聚滞气

　　干漆一两，捣碎炒至烟尽为度，研末，醋煮面糊为丸如梧子大。每服五丸至九丸，热酒送下。

　　又方：元胡索、当归、乳香、没药、良姜、五灵脂各五钱，共为细末。每服三钱，烧酒送下。

　　治心胸胁下邪气结实硬痛胀闷

　　生姜一斤，捣烂绞汁，将渣炒热，以绢包于痛处徐徐熨之，冷再加姜汁再炒热再熨，自然痛止硬消。

　　心痛连腰脐并痛

　　食盐如鸡子大，用青布包裹烧存性，研末，酒调，炖服，当吐出恶物自愈。

　　又方：晚蚕砂一两，滚汤泡过滤净水，炖温热服之，即愈。

　　治食寒气心痛

　　麸曲五钱，铁上焙炒黄色，研末，烧酒调服，甚效。

　　停痰心痛

　　小白螺蛳壳，洗净烧灰存性，研末，酒调服少许。

