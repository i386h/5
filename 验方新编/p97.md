<!-- { "loadSidebar": true } -->
　　翻胃吐食

　　乌雄鸡一只，治净，入胡荽子半斤于腹内烹食，食完二只即愈。

　　又方：抱出鸡子壳了末，酒调服二钱，即愈。

　　翻胃

　　大白萝卜一个，入壮年人粪于内，用竹签签住以炭火煨至粉红色，研为末。不拘茶酒饭食拌入少许，再服最效！

　　呕逆

　　橘皮四两、生姜一两，加开口川椒十粒，水二大碗煎至一碗，徐徐咽之即止。

　　呃逆

　　用柿蒂、丁香各二钱，姜五片，煎服，或研末滚汤调下亦可。

　　又方：乳香同硫黄烧烟嗅之即止，并治伤寒阴症呃逆神效。

　　久患吞酸诸药不效

　　用鱼脍以鲜活鱼薄切，洗净血，味腥沃以蒜、酱、姜、醋，照常烹而食之是也。愈后勿夜食，勿饮冷水，可保不发。

　　香圆丸

　　治一切气逆不进饮食或呕哕等症。陈极香圆二个，真川贝三两（去心），炒黑当归一两五用白

　　气上暴逆

　　嚼姜两三片即止，神效！

　　呃逆吞酸醋心

　　用吴茱萸一合，以黄连水浸一日，炒干去黄连，将吴茱萸每早吞四十粒，米汤送下。或用吴茱萸一钱煎服亦可。

　　呕吐不止

　　用大鲫鱼一个破开洗净，不加油蒸熟食之即止。

　　气滞痛

　　米醋磨青木香，温服即愈。或用小擂钵磨广木香，以温水冲服亦极效。

　　三焦气滞

　　陈米用面炒，莱菔子炒，等分为末。每服三钱，水煎，入麝香少许调匀冲服。孕妇忌之

　　气痛常发十年五年不愈者

　　用小蒜连叶七根以盐醋煮熟，痛时炖服，竟可除根。愈后永戒食脚鱼，可免复发。

　　诸般气痛急救方

　　用好烧酒半茶杯，浸大冰糖一块，须一两多重者，将酒烧燃，俟烧完自熄，将冰糖研碎，开水冲服即愈。

　　诸般郁气疼痛方

　　制香附三钱，炒山楂二钱，青皮二钱，陈皮一钱，元胡索一钱，姜黄一钱，广木香五分，半夏一钱，甘草六分，白芍钱半，水煎服。

　　气痛奇方

　　陈皮、青皮、高良姜、广木香各等分，水煎服，奇效。

　　诸种气痛

　　凡感受风寒，暑湿，饮食所伤，中脘痞闷，呕吐吞酸，气痛气胀，诸气攻刺，用陈皮洗净，以新汲水煎服，极效。

　　走气疼痛，用酸醋淬麸皮炒热，按痛处熨之，极效。

　　气卒奔上，呼吸有声，喘急欲死者，用韭菜捣汁饮之。

　　气痛结聚心下不散，用桃树上不落下干桃子三个为末。每服二钱，空心温酒送下。

　　走注风毒疼痛，用芥莱子为末，以鸡蛋白调敷即消。

　　一切冷气鬼邪毒瓦斯，艾和干姜为末作丸。每服三十丸。

　　气痛经验方

　　小茴香三钱，五灵脂三钱，广木香二钱，共研细末为丸。米醋汤送下，一服痛止，三服即能断根。

　　治肝气痛

　　地道潮烟二两，白米饭一碗拌和捶百杵，分作四饼，用湿草纸包放灶火内煨存性研末作四股，肝气发时，用砂糖调以陈酒送下。

　　又，治肝气方：赤芍六钱，乌药三钱，以豆腐水洗蒸，用水二碗煎至一碗服。

　　又，治肝气痛方：小肚块胀，大便结燥，呕吐清水。青皮甘蔗、饴糖二味时常食之，其痛即止，红皮次之。

　　治肝痈方

　　右乳下微肿，疼痛不红，即系肝痈，服此方后解出乌血块即愈。

　　柴胡、桃仁各二钱，炙　、芒硝各钱半，酒炒生军三钱，蜜党参二钱，全当归、金银花各四钱，天花粉三钱，甘草节二钱半，灯芯引，水煎服二剂。

　　又，肝痈方：用化肝消毒汤，当归、白芍各三两，炒栀子、金银花各五钱、生甘草三钱、水煎服，三服病减，八服全愈。

　　又方：红胡、香附、薄荷各三钱，当归、白芍、金银花各一两，陈皮、枳壳、生甘草、天花粉各三钱，水煎服，愈后再服四物汤大剂调理。

　　东安散

　　治肝胃气痛神效。娑罗子四两（炒），陈木瓜两个（切碎炒），陈香圆二个（切碎炒），生蛤滚水送

　　温胆汤

　　治心胆虚怯，怔忡多惊，半夏曲、麦炒枳实、远志肉（甘草泡洗）、白茯苓、陈皮各一钱

　　肺痈试验方

　　病患右手难举，高不能过顶，侧卧吐痰似鱼肠极臭，即是肺痈。用老丝皮去皮，瓦上焙，先下子次下穰，焙黄色为度，存性研末，黄酒调服二钱，服数次即愈。

　　肺痈初起

　　凡胸膈胀懑，咳嗽气急，口臭多痰，多生黄豆入口细嚼，不知豆腥气，即是肺痈；用五爪金龙（又名九头狮子草），捣烂取汁，好酒送下，六七次可愈。

　　治肺痈神方

　　白花百合捣法，日服一碗，不拘时服，服至七日，必效。

　　又方：野芥菜（又名山芥菜）捣自然汁，和酒冲服，立愈。

　　又方：取生鲜百部根捣汁一盏，入酒一盏，灌下两时辰即效，三服全愈，如口中作渴以水饮之，切忌饮茶。

　　肺痈胸膈作痛

　　咳嗽尤痛，手按、气急亦痛。元参、麦冬各二两，锦地罗、生甘草各一两，桔梗、贝母各五钱，水煎服。一剂即效，三剂全愈。

　　肺痈鼻不闻香臭

　　元参四两，麦冬、银花、甘草各四两，煎服。此方最稳。

　　肺痈口吐臭痰脓血

　　用牛口茨根去粗皮浓煎一罐，生酒酿调服，极效。

　　又方：用多年老鸭一只，白芨一两为末，入鸭腹内蒸极熟，合鸭与白芨连汤食之，可补肺痈穿溃。

　　肺痈吐臭痰

　　用大青叶树根皮为末，煮肉食数次，即愈。

　　肺痈咳嗽唾脓血腥臭

　　不论脓成未成。柘木耳（即柘黄）研末，同百草霜二钱，陈米糊丸如桐子大，米饮下三十

　　脾弱不食

　　大黄豆二升、大麻子三升，炒香为末。每服一合，饭下，每月四五服。孕妇忌之。

　　健脾能食

　　猪舌和五味煮汁食之。

　　壮胃健脾方

　　白羊肉二斤切碎，粱米一升同煮，下五味作粥饭。

　　大肠痈

　　金银花三两，当归二两，地榆、麦冬、（去心）元参各一两，生甘草三钱，苡米五钱，酒怀服

　　小肠痈

　　金银花三两，生甘草、车前子、刘寄奴、泽泻各三钱，茯苓、苡仁各一两，上桂一分，三服即愈。

　　肠痈试验方

　　病患一足挛，口有臭气，即是肠痈之症。用桑树结累一块，以陈米醋磨汁服之，毒即下泻。后急服补中益气汤以防气脱，此方神效。

　　大小肠痈极验方

　　地榆一斤，水十碗煎三碗，再用生甘草、金银花各二两同煎至一碗，服一剂即消。极为神效。

　　又方：金银花八两，水十碗煎二碗，再用当归三两，地榆一两，苡仁五钱，亦水十碗煎至二碗，同金银花汁和匀，分作二服，上午一服，临卧一服，两剂全愈。

　　凡患肠痈必须内消，而火邪甚急，非杯水可救，必用大剂始效。然大剂败毒，恐伤元气。惟金银花败毒而又补阴，故可重用，若少则无效矣。

　　肚腹部

　　男女腹痛紧急不识何症

　　用食盐微炒温热，以布裹按痛处熨之，痛即止。

　　治腹痛

　　或初起，或宿疾，兼治感伤水泻。白胡椒一钱，麝香一分，二味共研末，入肚脐内少许，外以膏药贴盖之，少顷自愈。

　　又方：胡椒、绿豆各四十九粒，同研细末，滚酒冲服，寒热腹痛并治。

　　护脐丸

　　胡椒五分、硫黄一钱、共为细末，黄蜡一钱，溶化为丸如芡实大。如肚腹诸痛，取一丸入脐内，以膏药盖之，甚效。

　　热天腹痛一时无药

　　藿蓼子捣汁水冲服，或黄叶捣汁水冲服亦效。

　　伏暑肚痛方

　　用瓜瓢掀搅缸中水百遍，取泡子一碗，薄荷叶十余皮，长灯芯七根同煎汤，调六一散三钱服之，不时即愈。

　　肚腹暴泻方

　　车前子炒为末，米汤调服二钱，治夏秋间肚腹暴泻，清浊不分者颇效。虚泻、溏泄均不相宜。

　　肚腹水泻方

　　茯苓二钱，浓朴钱半，陈皮一钱，炒枳壳二钱，甘葛一钱，川木瓜三钱，陈石榴酒炒二钱，红枣、煨姜作引，水煎服。

　　又方：石榴皮煎水服之，甚效。

　　又方：干萝卜种兜煎水服之。如无兜，即萝卜子亦佳。

　　又方：山楂肉炭、大麦芽炭（等分研末）、红糖各三钱，连皮淡姜汤冲服。

　　腹内虫痛

　　乌梅一个，老姜三片，榧子七个，花椒十四粒，加黑糖少许，用水煎服，虫即出矣。

　　又方：苡仁根一斤切碎，水七升煮三升，服之虫死尽出。

　　又方：白鸽屎烧存性，研末，米饮下一钱，即愈。

　　虫积肚痛

　　葱汁半钟，菜油半杯调和服之，虫化为水，即除根矣。

　　又方：苦楝根四两（取向东不露出土者，取皮去骨），使君子二两（去壳），水五碗煎至三碗，去渣再熬至二碗，加白蜜四两，又熬至一碗，隔汤炖热空心服，一日服完。须于朔日服最妙，虫头向上，不吐不泻，虫从大便出，少则一服，多则二服除根。一切虫积皆治，小儿分两略减。

　　大人小儿腹内诸虫方

　　取向东楝树根，取皮洗净，晒干炒黄为末，砂糖调服七八钱，虫即化为水。

　　凡腹内生痈毒不可药治者

　　皂角刺，看病症酌量用多少，切碎，用酒煎温服一碗，其脓血下从小便中出。不善饮者，用水煎亦可。

　　冷气入腹

　　渐见阴囊肿胀，日夜疼痛。布裹川椒包肾囊下，令热气大通，日再易之，以消为度。

　　房事后中寒腹痛

　　生姜、葱白同捣烂，热酒冲服，强睡片时，汁出即愈。如痛甚再以葱头捣烂，炒热，摊贴脐上，用艾炙之，鼻尖有汗，其痛立止。

　　气滞腹胀

　　及手背脚膝疼痛。大麦醋糟炒热，布裹熨之，三二换即愈。

　　寒火相结小腹疼痛

　　俗名阴寒。枯白矾如枣子大一块，带须葱白三段，胡椒按病患岁数一岁一粒，用男孩儿吃之乳合一处共捣为丸，安放肚脐上，一炷香久痛即止，愈后忌用生冷。

　　腹中寒痛

　　痛极以致蜷曲不能伸，热手按之相安，此乃寒痛也。熟附片二钱，炒干姜二钱，肉桂（去粗皮）一钱，益智仁二钱，川椒壳二钱，吴萸二钱，丁香一钱，法半夏五钱，草果仁（面炒）一钱，水煎，一服即愈。

　　土熨法

　　或房事后感受风寒，腹中疼痛欲绝。用陈干土砖打成粗末约二升许，以锅炒大温热，用青蓝布分作两包，以一半揉熨胸腹、腰背等处，冷则另换；一半周流揉熨，半时气血流通自愈。或用皂角研细末吹入鼻中，得喷嚏则气随通畅。

　　小腹痛诸药不效方

　　用妇人油头发烧成灰研末，酒调服三钱即愈。

　　治阴寒腹痛

