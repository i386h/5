<!-- { "loadSidebar": true } -->
　　气臌方：木香六钱，槟榔、姜黄、黑丑各三钱，研细末。每服三钱，空心酒送下。

　　又方：陈香圆一个、萝卜子二合、水酒各一钟，煎八分服。

　　又方：生鲜香附，鲜荷叶，共捣汁，加生姜汁少许，温热老酒送下。

　　又方：五谷虫，洗净炒黄色为末，用黄米饭和为丸，白滚汤下。

　　又方：用陈久大麦芽，煎汤服之。

　　臌胀仙方

　　用白童子鸡，不拘雌雄，用竹刀宰杀，不可下水，将肚杂取出，塞入大蒜头在内，缝好，不用盐，将碗盖好，不可出气，隔水蒸熟，每日当药服之即愈。忌鲜物、盐物。

　　又方：胡萝卜经霜雪者，　灰存性，老酒冲服，空心下之。

　　浮肿胀满

　　即气臌也。猪肝一具，洗净切碎，用葱、豉、姜、椒炙食之，或煮羹食亦可。

　　胀满不食

　　猪脊肉煮熟切片，用生蒜、薤拌食之。

　　肿满并肚腹臌胀

　　萝卜子一两微炒，水一碗煎数滚服之。

　　又方：独头大蒜煨熟去皮，棉裹塞粪门，冷即换。亦治关格胀满，并大小便不通。

　　似臌胀症

　　凡小腹及胸腹猝然臌胀，小便不利，有似臌胀症者，即用蛤粉捣大蒜如泥为丸如豆大。

　　每服二十丸，滚水送下。小便利则臌胀自消矣。

　　治气臌气胀

　　萝卜子二两研末，再以生萝卜捣烂和子末绞法，将砂仁一两浸汁内一宿，捞起晒干，再浸再晒，七次为度，研为末。每服一钱，米饮调下，立效。

　　治臌胀已验方

　　老丝瓜络一条切细，用巴豆七粒打碎，同丝瓜络共炒，待丝瓜络炒成黄色，去巴豆，留丝瓜络。白糯米一升淘净沥干，即将前炒黄之丝瓜络，乘热同糯米共炒，待米炒至黄色，又去丝瓜络。将炒米磨成细粉，早晚开水拌食，不可用盐，或入秋石少许亦可。此方平稳、简便而极神效。

　　水肿部

　　治通身肿满

　　土炒白朮，泽泻各一两，极为末、水丸梧子大。每服三钱，赤茯苓煎汤，空心服下。

　　又方：赤尾鲤鱼一个，破开，不见水，不用盐、醋、酱，以生矾五钱，研末入腹内，用纸包裹，外又以黄泥包裹，放火内煨熟，去纸泥，连粥食之，先食头、上肿消，后食尾、下肿消，一日食尽，屡试屡验。

　　又方：冬瓜任意食之，连食三四日即效，切不可用盐、酱。

　　水肿从脚入腹则杀人

　　赤小豆一斗，煮烂取汁五升，温浸足膝，若已入腹，但食小豆，勿杂食，亦愈。

　　治水肿垂死诸医不治

　　大蒜十个捣烂如泥，入蛤粉为丸如梧子大。每食前白汤送下二十丸，服完、小便下数桶而愈。

　　治身面浮肿

　　用乌豆煮至皮干为末，每服二钱，米汤送下。

　　治日肿夜消为阳水

　　败荷叶烧存性研末，每服二钱，米饮调下，日服三次。

　　治腹肿四肢消瘦为石水

　　苦瓜瓤一两，杏仁去皮尖炒五钱，共研末，糊为丸，如小豆大。每服十丸，米饮送下，日服三次，极效。

　　土狗散

　　治水肿神方。土狗，瓦上焙干为末服之。土狗用上半身即能消上身之水肿，土狗用下半身即能消下体之水肿，用左可消左，用右可消右，真奇术也，屡试屡验。

　　大戟枣

　　治水肿腹大，遍身浮肿。红枣三斤，红芽大戟一斤，用水共煮一日一夜，煮干去大戟，将红枣晒干食之，立消。

　　金蟾肚

　　治水肿神效。虾蟆二个，放在猪肚内，好酒煮一伏时，去虾蟆，将酒肚尽吃，大便屁放自多，其肿自消，神效。一方加砂仁一钱，胡椒一岁一粒。

　　又方：乌鱼一个去鳞甲肠杂，洗净入大蒜于内，一岁一瓣，用湿纸包裹，外再和黄泥封好包裹，火煨熟为度，取出食之，屁下即愈。

　　药赤豆

　　治水气肿胀。赤小豆半斤，大蒜头三个，生姜五钱，商陆根一两，上方用水三大碗同煎，俟豆熟透，去姜、蒜、商陆根，以汁拌豆空心食之，食完肿自消，奇效。

　　又方：土狗焙干为末一钱，甘遂末一钱，商陆根捣汁一调羹，三味调匀，用白滚汤食前服下，小便通即效。忌盐百日。

　　螺蒜掩脐法

　　治水气浮肿。田螺二个、大蒜去皮一个、芥辣子二钱、以上三味共捣匀，隔帛贴脐上一寸，至一周时，水从小便而下。

　　又方：治水肿，大鲫鱼一个，去肠杂，留鳞，商陆二两，赤小豆二两，共填满鱼肚内扎定，水煮极烂，去鱼、商陆，用豆并汁饮之，不过三次，其肿自消。

　　又方：冬瓜不限定多少，可以任意多煮常食之。或取汁服亦可。

　　又方：薏苡仁炒黄研末，每服三钱，盐汤送下，此皆消水肿之妙法。

　　又方：黑丑六钱，木香、槟榔、姜黄各三钱，共研细末。每服三钱，空心酒送下。

　　水肿神效方

　　土狗子七个，焙干去头足为末，烧酒调下，水自小便出，三次全消。阴人用阳，阳人用阴，更效。

　　治周身发肿方

　　真沉香五钱，针砂二钱，青矾三钱半，蒸熟灰面（炒干）八两，以上共研细末，另用黑枣

　　四肢浮肿

　　用黄瓜一条，切开不去子，以醋炙半条，以水炙半条，俱令烂，空心同炖服。

　　虚肿

　　凡男女下元虚肿，服健脾药及肾气丸不效者，急宜服此，名二天同补丹。白朮（醋炒）

　　一为引

　　气滞虚肿

　　阴芋蒿煮泥鳅吃数次，或煮猪肚、猪大肠亦妙，肚肠洗净。

　　男妇虚肿已验方

　　焦术一两，苡米一两，怀药五钱，台党六钱，真云苓一两，枳壳二分，上桂二分，神曲八分，车前子一钱，莱菔子八分。

　　石水肿症

　　小腹及腿足皆肿而胀。大鲤鱼一尾，醋三升，煮干食之，一日一服。

　　又方：大鲤鱼一尾，赤小豆一升，水二斗，煮食汁，一顿服尽，当见下痢为愈。并治孕妇水肿同方。

　　风水肿症

　　身面皆肿。用黄母鸡生下之鸡蛋，黄白相和涂肿处，干再涂之。并治一切肿毒皆效。

　　水病足肿

　　葱子煮汤渍之，冷再兑热，日浸三五次。

　　黄疸部

　　按黄胆之症，乃由肝胆之热令人目黄，甚至遍身金色，久则腰膝腿脚俱黄。

　　黄胆通治方

　　各种黄症皆治。茵陈二两，矮黄栀子根三两，共煎汤数升，自早至晚以此当茶饮之，不可饮茶，至七八日黄渐退，十余日全愈。

　　又方：蚯蚓粪，韭菜地内觅来，焙干研末，红糖水调服。

　　又方：鸡蛋一个，连壳烧灰存性，研末，醋调温服。以鼻中虫出为效，极黄者不过三枚即愈。

　　又方：陈腊肉数片，稻草包裹烧灰存性，研末，用鸡子清调如膏药样贴脐上，一日一换，六七次即愈。

　　五种黄病

　　身体微肿，汗出如黄檗汁，用生茅根一把，切细，合猪肺煮作羹食，极效。

　　腹胀黄肿

　　亚腰葫芦，连子烧灰存性。每服一钱，食前温酒下，不饮酒者白汤下，十余日见效。

　　伤酒成黄胆症

　　老丝瓜筋，烧灰存性研末，滚水调服，毒自小便出，奇效。

　　又方：萱草根捣汁，水冲服，极效。

　　食积黄胆

　　丝瓜连子，烧存性研末。每服二钱，因面得病面汤下，因酒得病温酒下，连进数服即愈

　　黄胆如金小便出血

　　用生蔓荆子末煎汤，一日数服，即愈。

　　猪胆酒

　　治黄胆痧。猪胆一个，将胆汁冲入白酒娘内，每日空心温服，连服五胆，其病即愈。或嫌胆苦，用米粉和胆汁为丸，白酒送下。务要每日服一胆，五日服完，其病如失。

　　猪胆蛋

　　治黄病极效。猪胆一个，鸡蛋一个，共调匀，不拘时服。如嫌苦难下，用干糕咽之，连服三次，即愈。

　　丝瓜酒

　　治黄胆眼与周身黄如金色。丝瓜根用五、六根，捣烂，水一碗煎八分，黄酒冲服，极效。

　　净疸汤

　　治黄胆、黄汗，温热不清。淡豆豉五合、茵陈二两、猪苓五钱、生姜皮五钱、用水煎，徐徐温服。

　　砂米丸

　　此方治黄病，兼治食积腹痛及手足瘫痪无力，并小儿好食砖炭、泥土、茶叶等物，效验如神，慎勿轻视！针砂，用好醋浸三宿，炒红色二两，糯米炒略枯一两，二味共研细末，用河、井水各半调和为丸如梧子大。大人每服二钱，小儿一钱，清晨米汤送下，有病者三服即效，无病者亦可常服。

　　治黄胆神方

　　广木香钱半，小面馒头五个，黑枣二十一枚，将面馒头底下剜一小孔，每个填入广木香三分，仍将原剜下面填补孔处，文武火　成炭存性研末，将黑枣汤泡去皮核，捣如泥，和馒头末，分作五丸。每早用茵陈三钱，煎汤化服。

　　又方：马鞭草煎汤常饮，亦效。

　　独妙丹

　　治黄胆奇效。毛脚芹捣烂涂，男左女右臂大肉上，用蚬子壳盖定，以帛扎牢，起小泡即愈。忌食发物、大荤一月。

　　茵陈菜治黄胆圣药，茵陈蒿或作菜或作羹，或蒸米麦饭，日日食之，数日即愈。茵陈鲜者细切，干者研末煮姜汤食之，皆治黄胆症妙药也。

　　时行发黄

　　用酒醋浸蛋一宿，食蛋白数枚即愈。

　　治黄黑二疸神方

　　此方专治患疸病者，或嗅鼻内，或塞鼻中俱可，男左女右，鼻有黄水流出即验。用苦丁香（即香瓜蒂）一两炙，研末，嗅鼻内，一日数次，或搓丸塞入鼻中亦可。

　　又法：取苦丁香，将半生半熟者摘下，用线穿挂空中阴干，研极细末，入麝香少许，嗅之即愈。

　　痞积部

　　治痞块

　　用玉簪叶、独大蒜，共捣烂，穿山甲炒为末，好醋和成饼，量痞大小作饼贴之，只可两炷香久为度，其痞即化为脓血，从大便而出。然须量人大小、强弱贴之。

　　又方：青油一斤（煎滚），次下密陀僧六两，羌活一两，候成膏再下阿魏五钱，麝香二钱又方：大荸荠一百个，古铜钱二十个，海蜇一片，皮硝四两，烧酒三斤，共浸七日后，每早吃四五个，加至十个为止，即愈。

　　治积块

　　不论男女老少及左右上下大小皆可治。用南香附一斤，以醋浸四两，童便浸四两，红花煎汁浸四两，栀子煎汁浸四两，各浸三日，晒干，入干漆末四两，同香附炒烟尽吹去漆灰。

　　再用当归酒浸炒六两，山楂连核炒干四两，萝卜子炒二两，海粉洗净二两。共为末，醋糊为丸绿豆大。每服一百丸，食远茶下，脾胃虚弱者，白朮煎汤下。

　　腹中有块如石痛如刀刺者

　　用商陆根不拘多少，捣碎蒸之，以新布裹熨痛处，冷再换。

　　腹中癖块坚硬如石者

