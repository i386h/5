<!-- { "loadSidebar": true } -->
　　上熔蜡少许入油三两滴和为剂煎槐花甘草汤下绿豆大一丸小儿芥子大忌热食一时久

　　针头丸

　　治水泻胡椒末 硫黄（各一分） 巴豆（去皮膜不出油二两研） 黄蜡（四分）

　　上同研匀熔蜡和丸米粒大大人三两丸米饮下不以时服

　　王粉散

　　治冷极泄泻久滑不禁不思饮食大附子 红豆 干姜 舶上硫黄（各一两）

　　上四味用半稀粟米粥调末一钱空心温冷吃一服便效再服平愈只可缓缓半钱作一服不过十服好

　　木瓜汤

　　治泻不止米斗子（二两） 木瓜 干姜 甘草（各两）

　　上为细末每服二钱米饮调不以时

　　建脾散

　　治脾胃虚泄泻老人脏泄乌头（三分） 浓朴 甘草 干姜（各一分）

　　上为粗末每服一钱水三合姜三片煎二合热服并二服瘥

　　四等散

　　治水泻或赤白痢或后重肠痛或腹中痛皆主之干姜 当归 黄连 黄柏（等分）

　　上以乌梅三个煎汤调下二大钱赤痢加黄柏白痢加干姜后重肠痛加黄连腹中痛加当归并空心服

　　附子丸

　　治水积痢久不瘥肠垢已出者赤石脂 附子 干姜 桂（各等分）

　　上为细末炼蜜和丸如梧子大每服十五丸至二十丸空心米饮下

　　吴茱萸汤

　　治积冷赤白痢下不断变成赤黑汁烂鱼腹肠疼痛不能饮食黄连（四两） 吴茱萸 当归（各三分） 石榴皮（三两）

　　上为粗末每服三钱水一盏煎至六分去滓温服食前

　　地榆散

　　治新食竟取风为胃风其状恶风颈多汗膈下塞不通饮食不下胀满形瘦腹大失衣则嚏食泻泄（白痢）

　　地榆（一两半） 当归 樗根白皮（各一两） 白术（三分）

　　上为粗末每服三钱水一中盏煎至五分去滓温服（空心）

　　乳香散

　　治泻痢和一切寒气止脏毒泻血腹内 痛乳香（少许） 诃子皮（一分） 当归 木香（各半两）

　　上锉细末用微火炒候当归干为度为细末每服二钱用陈米第一度泔一盏煎至六分空心午前服此

　　三物散

　　治血痢黄连（四分） 当归 石榴皮 吴茱萸（各三分）

　　上为细末每服二钱水一盏煎至六分温服去滓

　　石榴汤

　　治水痢及赤白痢笃困欲死者黄连（二两） 石榴（一个干者） 阿胶 干姜（二两）

　　上为粗末每服二钱水一盏煎至六分去滓温服

　　丁香丸

　　治水泻及泻血不止疼痛甚者乌头 丁香（四个） 巴豆（一个） 朱砂（为衣）

　　上为细末泡蒸饼为丸如梧子大每服十丸空心米饮下

　　延年驻车丸

　　治肠胃虚弱冷热不调下痢赤白或作脓血脐腹疼痛心胸痞闷后重里急烦满呕逆胁内虚鸣四肢倦怠不美饮食日渐羸瘦黄连（三两） 当归（一两半） 干姜（一分） 阿胶（一两半炒焦为末醋熬膏）

　　上胶膏熬丸如梧子大每服二十丸空心米饮下

　　豆蔻白术丸

　　论曰肠胃为仓廪之所开阖有时下痢者盖肠胃失守门户不要由水谷相并运化失宜气不禁固又或春伤于风邪气留连久而不去风胜害脾脾属土而恶木脾与胃以膜相连为则微弱而不能运化水谷并注肠间肠虚又不能禁制故令不利若形瘦腹大 胀食毕而下宜此白术丸附子汤白术（二两） 附子 肉豆蔻（各一两）

　　上为细末蒸枣肉和丸梧桐子大每服三十丸米饮下食前

　　姜附汤

　　若暴下如水或青或白脐腹撮痛手足逆冷脉细欲绝渐渐短气此由寒冷之气暴伤于阳气为阴所辟气不禁固阳复则生不复死宜此姜附汤金液丹（方在后）又不止者灸气海百壮干姜（三两） 甘草 附子（各一两）

　　上为粗末每服五钱水二盏煎至一盏去滓温服食前

　　太白丸

　　治吐半夏 玄精石（各一两） 硫黄（半两）

　　上为细末水煮面糊为丸如梧子大米饮下五十丸不以时候

　　三味黄连丸

　　若下痢赤黄日夜数十行手足不厥胸中痞闷时觉微寒服温药而增极其脉沉实而大之邪蕴于肠胃复因饮食积而不化聚而不运水谷并注而下先宜此三味黄连丸不瘥者与（方在后）

　　黄连 吴茱萸 白芍药上件等分为细末醋煮面糊为丸如梧子大米饮下三十丸

　　朱粉丹

　　若下痢纯脓或赤或白脐腹撮痛痛即痢下已即痛其脉紧大而疾此由饮食失宜留而不去气相搏则白与热气则赤水谷与肠间津液腐化成脓新谷送传而不得行新故相搏滞气作痛利气行而痛少息谓之积痢宜服此巴豆（一钱） 粉霜 砂（各半钱）

　　上件研匀黄腊二钱熔成汁下药搅匀如绿豆大米饮下一丸未知再进

　　香薷散

　　治藏饮食不节或食腥 生冷过度或起居不节或露卧湿地或当风取凉而风冷之气归于传于脾胃脾胃得冷不能消化水谷致令真邪相干肠胃虚弱因饮食变乱于肠胃之间便致吐利疼痛霍乱气逆有心痛而先吐者有腹痛先痢者有吐痢俱发者有发热头痛体疼而复吐利虚烦吐利心腹剌痛者或转筋拘急疼痛或但呕而无物或四肢逆冷而脉欲绝或烦闷昏塞而欲死者悉能主之香薷（去土一斤） 浓朴 白扁豆（各半斤）

　　上为细末每服三钱水一盏酒一分煎至七分去滓水中沉冷连二服立有神效一方用黄连不用白扁

　　四逆汤

　　治伤寒自痢不渴呕哕不止吐利俱发小便反利或汗出过多脉微欲绝腹痛胀满手足逆冷切虚寒厥冷并宜服凡病伤寒有此证候皆由阳气虚里有寒虽更觉头痛体疼发热恶寒四肢拘证具者未可攻表先宜此药助阳救里。

　　甘草（二两） 干姜（一两半） 附子（半两）

　　上以甘草干姜为粗末入附子每服三钱水一盏半煎至一中盏去滓温服不以时

　　良姜汤

　　治脾胃伤冷心腹大痛霍乱吐泻浓朴 良姜 桂上等分为细末每服三钱水一盏煎至六分去滓温服不以时

　　丁香散

　　治霍乱丁香 藿香（各一两） 人参（半两）

　　上为细末每服一钱水半盏煎五沸更入奶汁少许去滓稍热细呷频服量儿大小加减

　　浓朴散

　　治霍乱吐泻浓朴（二两） 肉豆蔻（一个） 草豆蔻（四个）

　　上为细末每服二钱水一盏盐一捻煎至八分去滓热呷如不瘥再服妇人不用盐入生姜二片同煎

　　母丁香膏

　　治吐逆不止五灵脂（一两） 丁香（十四个） 母丁香（七个）

　　上为细末以犬胆和丸如豌豆大捏褊阴干每服一饼子倒流水下

　　樗根散

　　治水泻里急后重日夜无度樗根皮（一两） 枳壳（半两） 甘草（一分）

　　上食前米饮调下二钱乃愈。

　　神曲散

　　治中寒下痢脓血及妇人漏下附子（一个） 神曲 干姜（各三分）

　　上为细末每服二钱空心米饮下温酒尤佳

　　乳香散

　　治白痢里急后重日夜无度好大甘草（四指握文武火炮坑出火毒） 米斗子皮（三个生） 乳香（一皂大）

　　上不犯铁器捣为细末每服水一碗 罐中煎至半碗温服不以时分二服

　　乌梅三物散

　　治赤痢胡黄连 乌梅肉 灶下土上等分为细末空心腊茶调下或血痢取盐梅一个合腊茶加醋汤沃服

　　真阿胶丸

　　治赤白痢真阿胶（一片） 肉枣（一个） 胡椒（七粒）

　　上三味以坩埚子烧存性蜡丸麻粒大每服二三丸白痢干姜汤下赤痢甘草汤下赤白痢甘草干姜汤

　　吴茱萸丸

　　治脾胃受湿气泄痢不止米谷不化肠鸣腹痛或下痢脓血如髓脑或如烂肉汁腹满呕哕倦吴茱萸 黄连 白芍药（并锉如豆同炒紫色）

　　上为细末水煮面糊和丸如梧子大每服三十丸空心米饮下

　　小阿胶丸

　　治冷热不调下痢脓血腹中 痛只干欲饮小便不利调中安和脏气黄连 阿胶（各一两） 茯苓（二两）

　　上为细末水煮面糊和丸如桐子大每服二十丸食前米饮下

　　隐居温中汤

　　治腹痛止痢白芍药 桂（各半两） 吴茱萸（一百五十个）

　　上为粗末每服二钱水一盏生姜三片煎至六分去滓空心温服

　　玉粉丹

　　若下痢清水其色赤黄但欲饮冷时时呕逆小便不利得热则极心胸烦躁脉虚大而数此由乘虚热入于胃渗下三焦津液不分并于大肠谓之挟热（方在前）

　　蛤粉 硫黄上件等分为细末水煮面糊为丸如梧子大米饮下五十丸不以时

　　杏仁丸

　　治泻兼治吐杏仁 巴豆（去油等分）

　　上合和匀面糊为丸如麻子大米饮下一丸不以时

　　黑霜丸

　　治吐泻霍乱巴豆（一个去油） 百草霜（三钱匕）

　　上同研令匀汤浸蒸饼为丸芥子大水泻冷水一丸霍乱吐泻不定者同蝉壳一个为末冷水调下一丸

　　朴附丸

　　治脾胃气弱及下冷不思食泄泻浓朴（二两） 附子（一两各锉如皂子）

　　上以生姜六两取汁于银石器内贮之重汤熬尽姜汁取出焙干为细末用神曲法酒煮面糊和丸如梧

　　香姜散

　　治久患脾泻生姜（四两） 黄连（一两各锉如豆大）

　　上同炒姜干脆深赤去姜取黄连为末每服二钱腊茶调下空心

　　丁香散

　　治痢附子（一两炮去皮脐切如麻子大） 丁香（半两） 生姜（二两去皮切如麻子大）

　　上二味慢火煎干微黄色入丁香半两三味同为细末每服一钱空心米饮调下

　　橡实散

　　治久赤白痢日夜不止橡实 干姜（各半两）

　　上为细末每服二钱米饮调下不以时

　　橘皮茯苓汤

　　治下痢烦呕陈皮 白茯苓（各半两）

　　上为细末每服二钱食后白汤点服

　　桃花丸

　　治痢下冷脐下绞痛赤石脂 干姜（各一两炮）

　　上二味为细末炼蜜和丸如豌豆大每服十丸日三加至二十丸食前米饮下

　　霍香散

　　治疟高良姜 藿香（各半两）

　　上为末均分为四服每服以水一碗煎至一盏温服未定再服

　　艾馄饨

　　治脾虚有寒干姜末 熟艾上等分以白面作馄饨如酸枣大每服四五十个煮熟空心服腹胀者炒浓朴煮汁熟即煮馄饨食之

　　金液丹

　　治吐泻好硫黄（一斤）

　　上用一斗三升瓷瓶子内盛以瓦子盖口先用赤石脂固缝通用盐泥纸筋固济阴干砖砌一大炉子可水罐子上四子上约令三在下不用柳

　　冰壶散

　　治霍乱吐泻不止高良姜（生锉一两）

　　上为细末每服二钱水一中盏煎至一半去滓于水内沉极冷频服立定

　　胜金丸

　　治吐不止胡椒十粒上一味以新水吞下

　　豆蔻散

　　治脾湿肠泄暴泻不止肉豆蔻（一个）

　　上以生姜汁和面裹豆蔻火炮候面熟去面将豆蔻为末分作两服米汤调下

　　诃黎勒煎

　　治水痢心腹胀满呕逆及上气咳嗽胸膈气痞诃黎勒（以面裹煨黄去面）

