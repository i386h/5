<!-- { "loadSidebar": true } -->
　　卷第十二

　　妇人

　　半夏丸

　　治妇人阻病心中愦闷恶闻食臭食则呕逆怠堕少力头眩嗜卧藿香叶 白薇 白术 人参（各一两） 半夏（一两） 干姜 甘草（各一分） 丁香（一钱）

　　上为细末水煮面糊和丸如梧桐子大每服二十丸以沸汤煮三五沸用人参汤下不以时

　　前胡细辛散

　　治妊娠阻病心中愦闷嘈烦吐逆恶闻食气头目眩重四肢百节疼烦多卧少起恶寒汗瘦前胡 细辛 茯苓 浓朴 芎 人参 半夏 甘草（各二两）

　　上为粗末每服二钱水一盏入生姜三片煎至七分食后服去滓

　　胶艾汤

　　治妊娠下血腹中痛名为漏胞阿胶 芎 甘草（各二两） 艾叶 当归 芍药 生干地黄 干姜（各三两）

　　上为粗末每服五钱水二盏煎至一盏去滓温服不以时（一方无地黄）

　　油煎散

　　治血风牡丹 五加皮 当归 海桐皮 白芍药（各一两） 川乌头（三两） 芎 桂（各一分）

　　上为粗末每服一钱水一盏入油钱一文煎至七分去滓温服不以时

　　丹砂丸

　　治妇人月水不通肢节烦疼寒热往来腹胁结块攻刺疼痛日渐羸瘦欲变成劳丹砂（四两） 水银 硫黄（各一钱二味同结成砂子） 雄黄 砂 腻粉（各一字） 巴豆（三上件一处再同研令细以狗胆汁和作四十九丸每服二丸空心临卧黄丹少许以酒半盏调匀烧秤锤

　　牡蛎汤

　　治妇人漏下五色不止淋沥连年黄瘦萎痒乌贼鱼骨 牡蛎 桂心（各一两） 干姜 黄 白芷（各三分） 五色龙骨 熟干地黄（各一上为细末每服二钱食前温酒调下

　　郁李仁散

　　治血分气血壅涩腹胁胀闷四肢浮肿坐卧气促郁李仁 牵牛子（各一两） 槟榔 干地黄（各三分） 桂 木香 青橘皮 延胡索（各半两）

　　上为细末食前温酒调下二钱

　　熟干地黄丸

　　医经云手少阴心之经手太阳小肠之经主上为乳汁下为月水凡诸吐血下血者通谓由将温过度或起居失节喜怒不常血乃妄行血既不足故月候为之缩日熟地黄（一两半） 白芍药 人参 当归 芎 （各一两） 阿胶（半两） 犀角屑（一分）

　　上为细末炼蜜和丸如梧桐子大每服三十丸食前米饮下

　　干漆散

　　治血气滞涩呕逆酸水心腹 痛不可忍者干漆（一两） 五灵脂（二两半） 没药 桂心 当归（各半两） 胡椒（一分） 麝香（一钱）

　　上为细末每服一钱以热酒调下醋汤亦可空心食前

　　凌霄花丸

　　治妇人室女经脉不通五心烦热四肢疼痛宜服之凌霄花 芫菁（去翅足微炒） 虻虫（同上法） 水蛭（微炒各一分） 桃仁 大黄 没药（各半上为细末以狗胆三个法酒一盏先将没药末同熬成膏和前药丸如绿豆大每服七丸煎后方红蓝花

　　红蓝花散

　　治经脉不通小便赤色红蓝花 牡丹皮（各一两） 当归（半两） 木通（一两） 菰根（半两） 甘草（一分）

　　上为粗末每服三钱水一盏入葱白一寸同煎至六分空心食前去滓放温下前方凌霄花丸日进二服

　　内补丸

　　治妇人冲任气虚经候不调赤白带下五加皮 白术 牛膝（各二两） 萆 （四两） 川乌头 丹参 枳壳（各一两）

　　上为细末炼蜜和丸如梧桐子大每服三十丸空心米饮下

　　没药丸

　　治产后恶露行而或断绝骤作寒热脐腹百脉皆痛及儿枕痛兼呕逆状如锥刺非常此由冷调或思虑动作气所壅遏蓄血经络（一方加芍药半两桃仁一分虻虫五十个水蛭五十个）

　　当归（一两） 没药 延胡索（各一分） 五灵脂（二两） 姜黄 桂 蓬莪术（各半两）

　　上为细末醋煮面糊和丸如梧桐子大每服二十丸至三十丸温醋汤下食前服

　　代赭丸

　　广济疗妇人产后血露不绝崩血不可禁止腹中绞痛气息急疗蓐病三十六疾（马蹄当用蹄甲牛角 用黄牛角胙并烧存性用）

　　乱发（灰） 阿胶（各二两） 代赭 干姜（各三两） 马蹄（一个） 干地黄（四两）

　　牛角（五上为细末炼蜜和丸如梧子大每服空心服二十丸日二至四十丸用醋汤下

　　胶艾汤

　　治劳伤血气冲任虚损月水过多淋沥漏下连日不断脐腹疼痛及妊娠将摄失宜胎动不安下坠或劳伤经络胞阻漏血腰痛闷乱或因损动胎上抢心奔冲短气及因产乳冲任气虚不能约血淋沥不断延引日月渐成羸瘦阿胶 甘草 芎（各二两） 艾叶 当归 芍药（各三两） 熟地黄（四两）

　　上为粗末每服三钱水一盏二分酒三分煎至八分去滓空心温服（重校定胶艾汤重出此一方然用

　　人参丸

　　养阴生血补虚鹿角胶 熟地黄 白芍药 当归 白术 人参 芎（各一两）

　　上为细末炼蜜和丸如梧桐子大每服三十丸空心米饮下

　　滑石散

　　治难产多时不下垂困瞿麦 滑石（各一两） 黑豆黄 牛乳 酥（各二两） 冬葵子（一合） 蜜（二合）

　　上为末与酥乳等煎成膏热酒调一匙不以时

　　七补丸

　　治妇人血气虚弱冲任不和腹中坚结状若怀妊月候尚来未分喜脉宜服此白芍药 川芎（各三分） 白芷 白术 熟地黄 阿胶（各二分） 当归（三分）

　　上为细末炼蜜和丸如梧桐子大每服三十丸空心米饮下

　　大黄丸

　　主带下百病除无子服药十四日下血二十四日下长虫及青黄汁出三十日病除五十日肥大黄 柴胡 朴硝（各一升） 芎 （五两）干姜（炮一升） 蜀椒（二两） 茯苓（如鸡子一枚）

　　上为细末炼蜜和丸如梧桐子大先食服七丸米饮下加至十丸以效为度五日微下

　　苏木饮子

　　治产后血晕迷闷面色青黑或恶物冲心痛不可忍时发寒热呕逆不思饮食苏木（锉） 当归 赤芍药 桂 陈皮（各一两） 香附子 甘草（各一分）

　　上为粗末每服二钱水小便各半盏煎至六分去滓温服不以时

　　地黄煎丸

　　治妇人产前后眼见黑花或即发狂如见鬼状胎衣不下失音不语心腹胀满水谷不化口寒热往来口内生疮咽中肿痛心忪悸夜不得睡产后中风角弓反张面赤牙关紧急崩中下血状身体烦躁恍惚昏迷四肢肿满及胎不安唇口指甲青下血脐腹满痛生地黄（二斤以布袋取汁留滓） 生姜（二斤以布袋研取汁留滓）

　　以生姜汁炒地黄滓以地黄汁炒生姜滓至干蒲黄（四两） 当归 延胡索（糯米肉炒赤用朱各一两） 南番琥珀（三两）

　　上为细末炼蜜和丸如弹子大当归汤下一丸食前日二服

　　平安丹

　　催产金箔 银箔（各三片） 朱砂 乳香（各半两） 麝香（一钱） 腊月兔脑上为细末研匀兔脑和丸如豌豆大仍先择吉日望月合之每遇难产之人以乳香下一粒则无诸般苦

　　内补芎 汤

　　治产后虚羸及崩伤过多虚竭腹中绞痛并宜服之芎 干地黄（各四两） 白芍药（五两） 桂 甘草 干姜（各三两）

　　上为粗末每服三钱水一盏枣一个煎至六分去滓温服不以时日三若有寒若微下加附子三两及治

　　麻子仁丸

　　治产后大便秘麻子（一两半） 杏仁（二分） 枳实 浓朴（各半两） 大黄（二两） 白芍药（半两）

　　上为细末炼蜜和杵千下丸如梧桐子大每服二十丸温水下未效加至五十丸

　　承泽丸

　　治妇人三十六疾不孕绝产梅核仁 辛夷仁（各一升） 葛上亭长（七枚去足翅微炒） 泽兰子（五合） 溲疏本（各一上为细末炼蜜和丸如黑豆大先食服二丸日三不效稍增若腹中无坚积聚者去亭长加通草一两味

　　榆白皮散

　　治妇人产时惊动太早使胞络干燥临时艰难榆白皮 瞿麦 葵子根（一斤） 牛膝 大麻仁（各三分） 木通（半两）

　　（重校定此方内二味无分两其太平圣惠方内葵子散治疗药味与上件方相类纳榆白皮瞿麦各用上为粗末每服四钱以水一中盏煎至六分去滓温服不以时

　　阳起石丸

　　治妇人血海久积虚冷不能成妊及妇人虚冷等疾阳起石（二两酒煮半日研） 干姜 白术 牛膝（各三分） 熟干地黄 吴茱萸（各一两）

　　上为细末炼蜜和杵二百下丸如梧桐子大每服三十丸温酒下空心及晚食前服之

　　猪肾汤

　　广济疗产后虚羸喘乏或乍热状如疟名为劳损者猪肾（一具去脂四破） 香豉 白粳米（各一两） 葱白（切一升） 人参 当归（各二两）

　　上六味切以水一斗煮取三升去滓分服七合以意消息忌犬肉湿面蒜等

　　白术散

　　和养胎气白术 人参 旋复花 熟地黄 当归 阿胶（各一两）

　　上为粗末每服二钱水二盏酒三分同于银器中熬至一盏去滓七分空心温服一日一服至六个月觉

　　阿胶散

　　治妊娠劳役过度喜怒不常服饮失时冒触风冷遂至胎动不安腰腹俱痛胞漏下血疲极眩阿胶 人参 白茯苓 桑寄生 白术（各一两）

　　上为粗末每服三钱水一盏煎至六分去滓不以时服（一方名阿胶糯米白术汤）

　　阿胶丸

　　催产真阿胶（四片） 蛇蜕皮（一条） 熟艾（半两） 败笔（一管） 大麦花（少许炙如无花以麦上上一处研为末以软粳米饭为丸鸡头大丸时粘手以少许面为丸难产三日至五日服此立下如产时

　　葵子散

　　治难产胎不转动者宜速服冬葵子（一两） 甘草（二两） 榆白（四两） 桂（六两） 滑石（三两）

　　上为粗末以水一盏煎二三钱去滓温服不以时候

　　短剧茯苓丸

　　治妊娠恶湿呕吐颠倒垂死不自胜持白茯苓 人参（各一两） 桂 甘草 枳实（各一两）

　　上为细末炼蜜和丸如梧桐子大每服二十丸米饮下不以时

　　乌鱼骨散

　　治漏下不止乌鱼骨 鹿茸 阿胶（各三两） 当归（二两） 蒲黄（一两）

　　上为细末温酒调二钱不以时

　　滑胎散

　　治痛极难产榆白皮（二两） 瞿麦 木通（各三分） 牛膝 天麻子仁（各一两）

　　上为细末每服二钱水一盏煎至七分去滓温服不以时

　　当归散

　　温补附子 桂 当归（各半两） 白术（一两半） 甘草（一分）

　　上为细末每服二钱水一盏煎至七分去滓空心服

　　阿胶芎 散

　　治妊娠伤动腹痛下血阿胶 熟干地黄 当归 艾叶 芎 （各半两）

　　上为细末每服二钱非时以温酒调下

　　木香白术散

　　安和气滋养冲任进饮食去百病白术（二两） 茯苓（一两） 人参（半两） 木香（一分） 甘草（二分）

　　上为细末每服二钱煎粳米饮调下不以时

　　桃仁散

